# -*- mode: mandoku-view; -*-
#+TITLE: 宋詩紀事
#+DATE: 2015-08-25 00:46:39.299423
#+PROPERTY: ID KR4i0062
#+PROPERTY: BASEEDITION WYG    
#+PROPERTY: JUAN 卷二十五
<pb:KR4i0062_WYG_025-1a>¶
欽定四庫全書¶
　宋詩紀事巻二十五　　　　　錢塘厲鶚撰¶
　　晁端友¶
　　　端友字君成迥四世孫无咎之父第進士為杭¶
　　　州新城令有新城集¶
　　　(葉石林云外祖晁君成善詩蘇子瞻所謂清厚/靜深如其為人者也)¶
　　　(黄庭堅撰晁君成墓志銘晁氏世載逺矣而中/微有諱迥者事某陵為翰林學士承㫖以太子)¶
　　　(少保致仕諡文元生執政開封晁氏始顯君成/曾王父諱廸贈刑部侍郎王父諱宗簡贈吏部)¶
<pb:KR4i0062_WYG_025-1b>¶
　　　(尚書父諱仲偃庫部員外郎刑部視文元母弟十/也君成夫人楊氏生一男則補之以元豐甲子)¶
　　　(月乙酉葬君成于濟州任城之呂原/)¶
　　宿濟州西門外旅館¶
寒林殘日欲棲烏壁裏青燈乍有無小雨愔愔人不寐¶
臥聼羸馬齧殘芻(合璧事類續集/)¶
　　馬處厚席上探得早梅¶
嶺梅何處早雪裡看芳菲北陸寒猶在南枝春已歸曉¶
妝初見妒殘角未成飛引我江頭夢清香憶滿衣(瀛奎/律髄)¶
<pb:KR4i0062_WYG_025-2a>¶
　　甘露寺(寺有石如臥羊謂之很石/)¶
北固山頭寺風煙昔縱觀臥亭秋石很環舍海濤寒越¶
舶樓前聚江楓戸外丹最宜清夜月虚閣憶盤桓¶
　　早行¶
馬上鷄初唱天涯星未稀驚風時墜笠零露暗霑衣山¶
下踈鐘發林梢獨鳥飛逺峰煙靄澹迤邐見朝暉(以上/文翰)¶
(類選/)¶
　　齊廓¶
<pb:KR4i0062_WYG_025-2b>¶
　　　廓字公廓會稽人舉進士第歴三司度支判開¶
　　　封府岀為江淮轉運使積官至光禄卿祕書監¶
　　　卒¶
　　寳林寺¶
峯勢聳如龜簷牙照錦翬路盤危磴岀僧觸㫁雲歸萬¶
井分塵界干巖列翠圍浮生任多事到此合忘機(越詠/)¶
　　如歸亭¶
翬飛綺構成賔至得佳名岫列千螺岀江涵匹練平吟¶
<pb:KR4i0062_WYG_025-3a>¶
㸔客帆度坐見釣舟横獨倚雕䦨外令人心骨清(呉江/縣志)¶
　　李奉世¶
　　句¶
珠鞍昔御㤙猶在玉輦親扶事已非¶
　　　(石林詩話神宗皇帝天性儉約奉慈夀宮尤盡/孝道慈聖太后嘗以乘輿服物未備因同天節)¶
　　　(作珠子鞍轡為夀神宗一御干禁中後藏去不/復用一日與兩宮幸後苑賞花慈聖輦至神宗)¶
　　　(即降歩親扶慈聖岀輦屢卻不從聞者太息慈/聖上仙李奉世時為侍郎進挽詩云云葢記此)¶
　　　(二事神宗覧之泣下談苑作王存但小異耳今/曰璐按二句孔平仲)¶
<pb:KR4i0062_WYG_025-3b>¶
　　　(兩存之/)¶
　　李行中¶
　　　行中字無悔夲霅川人徙居松江高尚不仕獨¶
　　　以詩酒自娯晩治園亭號醉眠東坡居士與之¶
　　　遊¶
　　賦佳人齅梅圖¶
蠺眉鴉髻縷金衣折得梅花第幾枝齅盡餘香不回面¶
思量何事立多時¶
<pb:KR4i0062_WYG_025-4a>¶
　　　(中呉紀聞云意尚深逺/)¶
　　自詠醉眠亭¶
簷低檻曲莫嫌隘地僻草深宜畫眠代枕暮憑溪上石¶
當簾時看屋頭&KR0196;倦逰拂壁畫山逕貪醉解衣還酒錢¶
一水近通西浦路客来猶可棹漁船¶
　　寄韓憲仲廷評¶
野徑荒亭草没腰一眠聊以永今朝放懐不管人閒事¶
破夢時聞夜半潮冰柱劉义詩未厭金龜李白酒難招¶
<pb:KR4i0062_WYG_025-4b>¶
知君有意尋安道咫尺何時動畫橈(以上至元嘉禾志/)¶
　　韓宗文¶
　　題李無悔醉眠亭¶
得酒休論飲淂仙醉中遺物為神全世閒反覆無窮事¶
吏部難㤀抱甕眠(松江府志/)¶
　　蘇梲¶
　　題李無悔醉眠亭¶
趁陽渴鹿背清泉之子名亭取性便適意中閒卻無事¶
<pb:KR4i0062_WYG_025-5a>¶
期君忘醉亦忘眠(松江府志/)¶
　　晁端佐¶
　　題李無悔醉眠亭¶
蕭洒松陵江上亭醉来一夢遨雲屏生前笑語君湏惜¶
世事紛紛不用醒(至元嘉禾志/)¶
　　關景山¶
　　　景山字彦瞻景仁弟舉進士¶
　　題李無悔醉眠亭¶
<pb:KR4i0062_WYG_025-5b>¶
杜老顛狂尋酒伴經旬岀走只空牀輸君縱飲還高臥¶
長有生涯在醉鄉(至元嘉禾志/)¶
　　毋沆¶
　　　沆太常少卿¶
　　逰王官谷¶
不汚唐家亂蕭然表聖居泉聲與山色相得共清虚(熙/寕)¶
(戊申嵗冬至虞鄉縣令俞充書/)　(王官谷集/)¶
　　王覿¶
<pb:KR4i0062_WYG_025-6a>¶
　　　覿字明叟如臯人第進士哲宗朝擢右正言進¶
　　　司諫徽宗朝遷御史中丞改翰林學士安置臨¶
　　　江軍卒入黨籍¶
　　望日與諸公會于大慈聞海雲山茶合江梅花開¶
　　遂相邀同賞雖無歌舞實有清歡因成拙詩奉呈¶
野寺山茶昨夜開江亭初報一枝梅旋邀坐上逍遥客¶
同醉花前㶑灎杯秀色霜濃方潤澤暗香風靜更徘徊¶
仙姿莫遣常情妒不帶東山妓女来(成都文類/)¶
<pb:KR4i0062_WYG_025-6b>¶
　　胡宗師¶
　　和王公覿賞海雲山茶合江梅花¶
錦水黄金宻印開東南時望滯鹽梅得随劒外同為客¶
幸逐花前醉倒杯白玉蘂高枝瘦碧燕支萼嫩葉低徊¶
綺羅不識清詩骨湏趁春風摸石来(成都文類/)¶
　　徐彦孚¶
　　和王公覿賞海雲山茶合江梅花¶
萬蘂山茶傍臘開一番春信入江梅追逰共按黄金轡¶
<pb:KR4i0062_WYG_025-7a>¶
縱賞還傾白玉杯濃豔迎風香㫁續疎枝横月影徘徊¶
隼旟不負登臨興更約攜朋載酒来(成都文類/)¶
　　呉師孟¶
　　　師孟字醇翁成都人¶
　　　(成都記呉師孟張商英張唐英善書天覺喜草/而不工東坡戯之所謂脱帽風流餘長史是也)¶
　　和王公覿賞海雲山茶合江梅花¶
何處珍叢最早開海雲山茗合江梅忽傳詩帥邀膚使¶
不用歌姬侍宴杯曉豔鮮明同綺靡晩妝清淡奉徘徊¶
<pb:KR4i0062_WYG_025-7b>¶
此時文酒風流事豈似臨江放蕩来¶
　　成都運司園亭詩(和章質夫/)¶
　　　翠錦亭¶
東閣治䑓政西堂備燕飲介于二堂閒華構饒花品紅¶
紫鎮長春四時如活錦公暇一䋲牀上有通中枕¶
　　　茅菴¶
結茅為圜屋環堵不可牖齋居如雁堂廣長纔六肘深¶
藏子猷竹不植陶潜栁勿起滅定心宴坐空諸有(以上/成都)¶
<pb:KR4i0062_WYG_025-8a>¶
(文類/)¶
　　徐介¶
　　　介陽翟人官屯田¶
　　過杜工部墓¶
水與汨羅接天心深有存逺移工部死来伴大夫魂流¶
落同千古風騷共一源江山不受弔寒日下西原¶
　　　(王得臣塵史熙寕初調官泊報慈寺陽翟徐秀/才岀其父屯田詩清苦平淡有古人風其過杜)¶
　　　(工部墓一首云云/)¶
<pb:KR4i0062_WYG_025-8b>¶
　　胡璞¶
　　　璞字器之南平人熙寕三年進士¶
　　經采石渡¶
抗議金鑾反見讐一抔蟬蜕此江頭當時醉弄波閒月¶
今作寒光萬里流¶
　　　(輿地紀勝蘇子曕見之疑唐人作嘆賞不已/)¶
　　陸佃¶
　　　佃字農師越州山隂人熙寕三年擢甲科徽宗¶
<pb:KR4i0062_WYG_025-9a>¶
　　　朝仕至吏部尚書拜尚書右丞罷知亳州卒入¶
　　　黨籍有陶山集¶
　　送人之潤州¶
丹青太守舊名卿騎竹兒童夹道迎醉尹笙歌添酒病¶
謫仙風月苦詩情江湖天地農桑早水竹人家枕簟清¶
白首懐君心未已夢魂猶繞鳳皇城(詩林萬選/)¶
　　贈别呉興太守中父學士¶
蓬山仙子任天真乞領南麾奏疏頻金鎻闕邊辭黼座¶
<pb:KR4i0062_WYG_025-9b>¶
水晶宮裡約朱輪公庭事簡煩丞掾齋閣詩多泣鬼神¶
莫為行春戀苕霅鑾坡揮筆待詞臣(瀛奎律髄/)¶
　　句¶
棠棣行中排宰相梧桐名下識韓家¶
　　　(能改齋漫録韓子華兄弟皆為宰相門有梧桐/京師人以桐木韓家呼之以别魏公也子華下)¶
　　　(世陸農師作挽章云云盖紀實也/)¶
　　鄧忠臣¶
　　　忠臣字謹思長沙人熙寕三年進士仕至考功¶
<pb:KR4i0062_WYG_025-10a>¶
　　　郞坐元祐黨廢有玉池集¶
　　考校同文館戲贈子方兼呈文潜次无咎韻¶
五年坎𡒄哀南方江湖魏闕兩相忘洞蘿巖桂搴孤芳¶
月潭風渚儔漁郎單閼孟夏草木長望都楼觀鬰蒼蒼¶
(忠臣癸亥六月以家艱/去國丁卯四月還省)誰令焚芰辭楚狂復来上君白¶
玉堂黄門㦸曜羽林槍未央引籍班胡羌雲屯錦膞馬¶
斯臧大官日膳瓊為糧追随威鳳嗚高岡豈敢偃息復¶
在牀投鈴歸休下殿傍衛士傳詔来如驤館閶闔外西¶
<pb:KR4i0062_WYG_025-10b>¶
城隍書橐廹遽不及裝籲俊士集要言揚得弓勿問何¶
人亡趙璧既入秦城償穎脱喜見錐岀囊同人于野不¶
擇鄉峩峩羽翮整顔行金閑玉勒皆驌驦伯喈懐牘望¶
金商(天/啓)魁梧竒偉值子房(文/潜)家令数術應帝王(无/咎)三英¶
粲粲日爭光我輒與之較雌黄芳菲滿室蘭生香坐堂¶
月久秋氣凉將軍思歸歌撫觴(子/方)倚梧目送雁南翔想¶
見葭菼水中央洞庭河漢遥相望香楓葉老赤染霜感¶
㮣少日七歩章長安城西約鄭莊(予與子方无咎文/潜天啓嘗有此約)牽¶
<pb:KR4i0062_WYG_025-11a>¶
率不徃有底忙人生可意乃吉祥快馬劃過小苑牆入¶
門爛醉銀瓶漿秦筝趙瑟喜高張(同文館倡和詩/)¶
　　邯鄆道中夜行阻風¶
欲㵼懸河雨先號拔樹風問津厖吠處覓路電光中徒¶
御憂羣盗兒童笑拙翁當知歩兵哭初不為途窮(瀛奎/律髄)¶
　　蔡京¶
　　　京字元長興化軍仙逰人熙寕三年進士歴尚¶
　　　書右僕射轉司空累封魯國公加太師徽宗朝¶
<pb:KR4i0062_WYG_025-11b>¶
　　　凡四入相靖康中再被貶死于潭州¶
　　　(清波雜志蔡京死潭州数日不得殮槀葬漏澤/園以青布條裹尸初宣和年閒京師染坊有名)¶
　　　(太師青者兹其讖也/)¶
　　題保和殿壁¶
瓊瑶錯落宻成林檜竹交加午有隂㤙許塵凡時縱歩¶
不知身在五雲深¶
　　侍宴保和殿命賡補成篇¶
保和新殿麗秋暉㤙許塵凡到綺闈雅興酒酣添逸興¶
<pb:KR4i0062_WYG_025-12a>¶
玉真軒内見安妃¶
　　見安妃像¶
玉真軒内暖如春只見丹青未見人月裏嫦娥終有恨¶
鑑中姑射未應真¶
　　　(碧湖雜記東都宣政間禁中有保和殿殿西南/廡有玉真軒軒内有玉華閣即安妃妝閣也妃)¶
　　　(姓劉氏入宮進位貴妃林靈素以左道得幸謂/上為長生帝君妃為九華玉真安妃每降神别)¶
　　　(置妃位畫妃像其中每祀像妃方寢而覺有酒/容是時羣臣唯蔡元長最承㤙遇嘗賦詩題殿)¶
　　　(壁云云侍宴于保和殿上令妃見京先有詩命/京賡補成篇湏㬰命京入軒見妃像京又有詩)¶
<pb:KR4i0062_WYG_025-12b>¶
　　　(云云已而至閣妃出見京勸酬至再日暮而退/)¶
　　與范謙叔飲西園¶
一日趨朝四日閒荒園薄酒願交驩三峰崛起無平地¶
二𣲖爭流有激湍極目榛蕪唯野蔓忘憂魚鳥自波瀾¶
滿船載得圭璋重更掬珠璣洗眼㸔¶
　　　(墨莊漫録范致虚謙叔與蔡元長相忤久處閒/散宣和初自唐州方城召還提舉寳籙宮未幾)¶
　　　(執政時元長以五日一造朝居西第乃與謙叔/釋憾一日觴于西園主禮勤渥元長作詩見意)¶
　　　(三峰二𣲖指王黼林靈素梁師成&KR1200;方盛也/)¶
<pb:KR4i0062_WYG_025-13a>¶
　　恭和御製巳亥十一月十三日南郊祭天齋宮即¶
　　事賜詩¶
雪晴至日日初南帝舉明禋祀事嚴萬瓦溝中寒色在¶
一輪空外曉光暹雲和龍軫開冰轍風暖鸞旗拂凍簷¶
共喜天心扶聖德珠璣更誤寵㤙霑¶
　　題神霄宮¶
下馬神霄第一囬晴空宮殿九秋開月中桂子看時落¶
雲外仙軿特地来(以上揮塵餘話/)¶
<pb:KR4i0062_WYG_025-13b>¶
　　詔賜南園贈親黨¶
八年帷幄竟何為更賜南園寵太師堪笑當時王學士¶
功名未有便吟詩¶
　　　(中吴紀聞南園乃廣陵王舊圃中有流杯旋螺/亭亞于滄浪之景王黄州為長洲時無日不攜)¶
　　　(客醉飲嘗賦詩云他年我若功成後乞取南園/作醉鄉今園中大堂遂以醉鄉名之大觀末蔡)¶
　　　(京罷相欲東還詔以其園賜之京即以詩贈親/黨云云黄州之詩不過寓意耳京遽以無功名)¶
　　　(誚之黄州雖終為黜臣其名與天地同不朽矣/)¶
　　　寄子攸¶
<pb:KR4i0062_WYG_025-14a>¶
老嬾身心不自由封書寄與淚横流百年信誓當深念¶
三伏征途盍少休目送旌旗如昨夢心存關塞起新愁¶
緇衣堂下清風滿早早歸来醉一甌¶
　　　(獨醒雜志燕山招納之舉多岀于蔡攸王師敗/于白溝河元長以詩寄攸云云稍傳入禁中徽)¶
　　　(宗命京進呈上閲畢曰三伏征途不若改作六/月王師觀此則是舉非惟當時人知其非雖其)¶
　　　(父亦知之矣/)¶
　　别寵姬¶
為愛桃花三樹紅年年歳歳惹東風如今去逐他人手¶
<pb:KR4i0062_WYG_025-14b>¶
誰復尊前念老翁¶
　　　(揮塵後録蔡元長既南遷中路有㫖取所寵姬/慕容邢武者三人以金人指名来索也元長作)¶
　　　(詩以别云/)¶
　　句¶
龍燭影中猶是臘鳳簫聲裏已吹春(春帖子/話)　(西清詩/)¶
　　蔡卞¶
　　　卞字元度與兄京同年登第王安石妻以女因¶
　　　從之學元豐中以薦為國子直講徽宗朝累擢¶
<pb:KR4i0062_WYG_025-15a>¶
　　　知樞宻院加觀文殿學士拜昭慶軍節度使政¶
　　　和末謁歸上冢道死紹興初追貶單州團練副¶
　　　使¶
　　贈華陽法師¶
師到華惕洞仙花㡬度開祇應常救物卻遣世人来(茅/山)¶
(志/)¶
　　汪泌¶
　　東湖共樂堂¶
<pb:KR4i0062_WYG_025-15b>¶
臨海城東湖氣象清且竒無風緑色淨十頃澄琉璃中¶
有共樂堂今其名者誰或人荅我問太守下車時訪民¶
所疾苦民曰水最危其水或暴至城壊民流屍公謀得¶
上䇿疊石金城基外遣數百家室屋鱗參差水至無所¶
障適與漂溺期又欲隄其東苦乏土石資開湖足取用¶
隄勢横虹霓湖光占空濶物從鑑中窺紫翠前後山環¶
列如屏幃結堂就虚曠與俗同遊嬉太守宴堂上逰人¶
歌水湄歌云從公来除患補瘡痍況有此壯觀不樂復¶
<pb:KR4i0062_WYG_025-16a>¶
何為有如登春臺人心舉熙熙從事能文者作辭書之¶
碑庻㡬不朽功上徹堯軒墀¶
　　　(台州府志台之東湖地初為水軍營熙寕四年/郡守錢暄始開為湖中有共樂堂流杯亭諸勝)¶
　　　(汪泌有詩/)¶
　　錢暄¶
　　　暄字載陽惟演子以父䕃累官駕部郞中知台¶
　　　州拜寳文閣待制卒子景臻尚秦魯國大長公¶
　　　主¶
<pb:KR4i0062_WYG_025-16b>¶
　　題東湖共樂堂¶
疏就湖山秀氣濃花林茂列景爭雄管弦交奏客懽合¶
臺榭競登人喜同環障鷺行飛早晚平波魚陣掠西東¶
荒蕪芟去成佳致換得汀洲月與風¶
　　　(台州府志熙寕四年暄守台州累石修城以水/至漂溢鑿湖以受衆水凡一萬六千歩有共樂)¶
　　　(堂流杯亭在湖心詩云云/)¶
　　晁端禮¶
　　　端禮字次膺熙寕六年進士兩為縣令忤上官¶
<pb:KR4i0062_WYG_025-17a>¶
　　　坐廢晚以承事郎為大晟府協律有閒適集¶
　　　(能改齋漫録政和閒大晟樂成蔡元長以次膺/薦詔乘驛赴闕次膺至都會禁中嘉蓮生遂屬)¶
　　　(詞以進名並蒂芙蓉上覧之稱善除大晟府協/律郎不克受而卒)¶
　　絶句¶
去日玉刀封㫁恨見来金斗熨愁眉黄昏飲散歌䦨後¶
懊惱水邊楼上時¶
　　　(侯鯖録次膺薄㳺南京嘗作詞云花前月下堪/垂涙水邊楼上總關心後過其家已與客飲復)¶
　　　(作詩云云/)¶
<pb:KR4i0062_WYG_025-17b>¶
　　句¶
尋常自是司空慣咫尺寧憂丞相嗔¶
　　　(漫叟詩話次膺即席贈妓句雅不減張祜骰子/裹手之作)¶
　　晁端受¶
　　瑯琊翠㣲亭¶
曉風吹落秋泉聲夜雨洗岀秋山色上有樓臺深翠微¶
可惜丹青圖不得(滁陽志/)¶
　　晁端彦¶
<pb:KR4i0062_WYG_025-18a>¶
　　　端彦字美叔官祕書監¶
　　龍湫觀瀑¶
萬丈龍湫水飛流翠壁開始疑河漢落翻若海潮来飄¶
灑四時雪喧聞萬壑雷廬山吾未到氣象勝天台(雁山/志)¶
　　晏㡬道¶
　　　㡬道字叔原號小山殊幼子監潁昌許田鎮能¶
　　　文章尤工樂府有臨淄公風子溥字慧開靖康¶
　　　初官河北與妻玉牒趙氏死難¶
<pb:KR4i0062_WYG_025-18b>¶
　　與鄭介夫¶
小白長紅又滿枝築毬場外獨支頤春風自是人閒客¶
張主繁華得㡬時¶
　　　(侯鯖録熙寧中鄭俠上書事作下獄悉治平時/徃還厚善者晏叔原皆在數中俠家搜得叔原)¶
　　　(與俠詩裕陵稱之即令釋岀/)¶
　　戲作示内¶
生計唯兹椀般擎豈憚勞造雖從假合成不自埏陶阮¶
杓非同調顔瓢庻共操朝盛負餘米暮貯藉殘糟幸免¶
<pb:KR4i0062_WYG_025-19a>¶
墦閒乞終甘澤畔逃挑宜筇作杖捧稱葛為袍儻受桑¶
閒餉何堪井上螬綽然真自許嘑爾未應饕世久輕原¶
憲人方逐子敖願君同此器珍重到霜毛¶
　　　(墨莊漫録叔原聚書甚多每有&KR0118;徙其妻厭之/謂叔原有類乞兒搬漆椀叔原作詩云云)¶
　　題司馬長卿畫像¶
犢鼻生涯一酒壚當年嗤笑欲何如窮通不屬兒曹意¶
只有真人愛子虚¶
　　觀畫目送飛雁手提白魚¶
<pb:KR4i0062_WYG_025-19b>¶
眼看飛雁手攜魚似是當年綺季徒仰羡知㡬避繒繳¶
俯嗟貪餌失江湖人閒感緒聞詩語塵外高蹤見畫圖¶
三嘆繪毫精寫意慕冥傷涸兩躊躇¶
　　公儀招觀畫¶
初約看花花已盡重親閒客客應歡真花既不能長豔¶
畫在霜紈更好㸔(以上聲畫集/)¶
　　七夕¶
雲幙無波斗柄移鵲慵烏慢得橋遲若教精衛填河漢¶
<pb:KR4i0062_WYG_025-20a>¶
一水還應有盡時(合璧事類前集/)¶
　　賀鑄¶
　　　鑄字方囬衛州人孝惠皇后族孫娶宗女受右¶
　　　班殿直元祐中李清臣奏換通直郎通判泗州¶
　　　太平州卒有慶湖遺老集¶
　　　(王直方詩話方回言學詩于前輩得八句云平/淡不渉于流俗竒古不鄰于怪癖題詠不窘于)¶
　　　(物義敘事不病于聲律比興深者通物理用事/工者如已岀格見于成篇渾然不可鐫氣岀于)¶
　　　(言外浩然不可屈盡心于詩守而勿失賀鬼頭/老學菴筆記賀方回狀貌竒醜俗謂之)¶
<pb:KR4i0062_WYG_025-20b>¶
　　　(喜校書朱黄未嘗去手詩文皆高不獨工長短/句也有二子曰房曰廩於文房從方廩從回蓋)¶
　　　(寓父字於二子名也/)¶
　　望夫石¶
亭亭思婦石下閲㡬人代蕩子長不歸山椒久相待㣲¶
雲䕃髮彩初月輝蛾黛秋雨疊苔衣春風舞蘿帶宛如¶
姑射子矯首塵冥外陳迹遂無窮佳期後莫再脱如魯¶
秋氏妄結桑下愛玉質委淵沙悠悠復安在¶
　　　(苕溪漁隠叢話方回因此詩以得名交逰閒無/不愛之)¶
<pb:KR4i0062_WYG_025-21a>¶
　　客有攜寇莱公真挂于驛舍傍題云今作閻羅王¶
　　慨然有作¶
凛凛英風萬世孤忽瞻容貌涕洟俱遺謀不媿生張説¶
異事猶煩鬼董狐黑白已分歸節義丹青長在懾奸諛¶
不煩揺扇蒼蠅去一片寒冰挂座隅¶
　　和彭城王生悼歌人盼盼(盼盼馬氏善書染死葬/南臺即鳳皇原也)¶
東園花下記相逄倩盼偷囬一笑濃書簏尚緘香豆䓻¶
鏡匳初失玉芙蓉歌䦨燕子樓前月魂㫁鳳皇原上鐘¶
<pb:KR4i0062_WYG_025-21b>¶
寄語虞卿謾多賦九原無路逹魚封¶
　　茅塘馬上¶
壯圖忽忽負當年囬羨農兒過我賢水落陂塘秋日薄¶
仰眠牛背看青天¶
　　題定林寺¶
破冰泉脈潄籬根壊衲遥疑挂樹猨蠟屐舊痕尋不見¶
東風先為我開門(以上慶湖遺老集/)¶
　　　(詩人玉屑王荆公見此詩大相歎賞由此知名/)¶
<pb:KR4i0062_WYG_025-22a>¶
　　鄔柄¶
　　　柄字德久晉陵人¶
　　鑑湖先生未老挂冠以詩卜居于姑蘇毘陵兩郡¶
　　依韻奉和¶
清監風流賀季真先生端是昔人身如何未老催歸去¶
要臥烟霞兩郡春(慶湖遺老集附/)¶
　　王雱¶
　　　雱字元澤安石子未冠舉進士歴官龍圖閣學¶
<pb:KR4i0062_WYG_025-22b>¶
　　　士早死¶
　　　(趙槩見聞雜録王雱丞相之次子有心疾娶龎/氏不睦丞相離而嫁之時侯叔獻死其妻幃箔)¶
　　　(不修丞相表其事而斥去時人語曰王太祝生/前嫁婦侯工部死後休妻)¶
　　鍾山絶句¶
當年睥睨此山阿欲著紅樓貯綺羅今日重来無一事¶
卻騎羸馬下陂陀¶
　　　(許彦周詩話此王雱訐直不為荆公所喜然詩/實可傳)¶
　　關山篇¶
<pb:KR4i0062_WYG_025-23a>¶
萬馬度關山關山三尺雪馬盡雪亦乾沙飛石更裂歸¶
来三五騎旌旗暎雲滅不見去時人空流磧中血¶
　　絶句¶
一䨇燕子語簾前病客無憀盡日眠開徧杏花人不到¶
滿庭春雨緑如烟¶
霏㣲細雨不成泥料峭輕寒透裌衣處處園林皆有主¶
欲尋何地看春歸(以上後村詩話/)¶
　　翠雲寺¶
<pb:KR4i0062_WYG_025-23b>¶
寺古無鄰家千山抱虚碧門開猨鳥路殿鎻烟霞積老¶
木森回溪飛湍自淙激曾無車馬到絶境聞今昔逍遥¶
賢大夫肻此攜佳客鳴騶清曉来歸時日常仄不使訟¶
庭空誰能傲泉石(撫州府志/)¶
　　袁點¶
　　　㸃字師與無錫人熙寕初太學直講¶
　　呈東坡先生¶
青葢美人回鳳帶繡衣男子返雲車上天一笑渾無事¶
<pb:KR4i0062_WYG_025-24a>¶
從此人間樂有餘¶
　　　(玉照新志東坡南遷北歸次毘陵時久旱得兩/有里人袁㸃呈一絶云云坡見大喜為之重寫)¶
　　　(且以手簡褎之今袁氏刻石藏之于家/)¶
　　藍奎¶
　　　奎字秉文潮州程鄉人第進士官郡博士¶
　　句¶
嬾思身外無窮事願讀人間未見書(廣東通志/)¶
　　周諝¶
<pb:KR4i0062_WYG_025-24b>¶
　　　諝字希聖尤溪人熙寕六年進士知新會縣不¶
　　　肻奉行新法求歸著孟子觧義禮記説門人稱¶
　　　周夫子¶
　　寄子弟¶
浪有虚名落世間自慙無實骨毛寒未年三十力先倦¶
纔得一官心已䦨卜宅擬尋栽藥圃買田宜近釣魚灘¶
他年子弟重相見藜杖蓑衣筍籜冠(谿山餘話/)¶
　　周述¶
<pb:KR4i0062_WYG_025-25a>¶
　　　述遂昌人熙寕癸丑進士官太常卿¶
　　呉臯東作(屏山草堂四首之一/)¶
天設名區擁翠屏草堂風度晩鷄聲年来不作繁華夢¶
飯犢郊原學耦耕(處州府志/)¶
　　關澥¶
　　　澥字子容景仁子熙寕六年進士餘杭令¶
　　絶句¶
野艇歸時蒲葉雨繰車鳴處楝花風江南舊日經行地¶
<pb:KR4i0062_WYG_025-25b>¶
盡在于今醉夢中¶
寺官官小未朝參紅日半竿春睡酣為報鄰鷄莫驚起¶
且容殘夢到江南¶
　　　(春渚紀聞闋氏詩律精深姸妙世守家法此子/容詩世傳以為東坡先生作非也)¶
　　遊九鎻¶
山下寒流咽細泉曉林浮日自生烟九峯宻鎖疑無路¶
五洞潛通别有天羽客依山多得道昔人渉海漫求仙¶
我来要學棲真事願借孤雲一榻眠(洞霄詩集/)¶
<pb:KR4i0062_WYG_025-26a>¶
　　曾旼¶
　　　旼字彦和龍溪人熙寕六年進士監潤州倉曹¶
　　　嘗纂潤州類集¶
　　次韻趙仲美表弟西齋自遣(知滁州作/)¶
謫守凄凉臥郡齋夫君失意偶同来海邊故國𣺌何許¶
城上新樓空幾回寕羨一囊供鶴料會看千里躍龍媒¶
清吟未免縈機慮只恐飛觴便見猜(自注云唐幕官俸/謂之鶴料今嵗敕)¶
(頭所得止此仲美省試下第故云/)　(墨莊漫録/)¶
<pb:KR4i0062_WYG_025-26b>¶
　　遊九鎖¶
山勢盤紆是㡬重溪行亂石水溶溶東西路口分䨇洞¶
蒼翠羣中起一峯石上仙翁留去跡壁閒羽客有吟蹤¶
夜分不是紅塵境清夢囬時曉殿鐘(洞霄詩集/)¶
　　龔程¶
　　　程字信民宗元子熙寕六年進士歴西安丞桐¶
　　　廬令¶
　　　(中呉紀聞信民嘗憤聖道不明排異端之學家/不置釋老像祭祀未嘗焚紙錢儒家甚宗之讀)¶
<pb:KR4i0062_WYG_025-27a>¶
　　　(書攻苦食淡手未嘗釋巻記問精確鄉人號為/有腳書㕑)¶
　　題壁¶
月度疎櫺起更慵坐聼澄照五更鐘郤思湖上西風急¶
吹送山前萬箇松(中呉紀聞/)¶
　　常安民¶
　　　安民字希古邛州人熙寕六年進士元祐初為¶
　　　宗正丞除監察御史謫監滁州鹽酒務改通判¶
　　　鄆州入黨籍¶
<pb:KR4i0062_WYG_025-27b>¶
　　題醒心亭¶
我愛昌黎湖上句醉来直上醒心亭宿酲不待山風觧¶
臥讀殘碑已自醒(錦繡萬花谷/)¶
　　孫諤¶
　　　諤字元忠睢陽人熙寕六年進士累官右正言¶
　　　以直龍圖知廣德軍徽宗朝遷左司諫卒入元¶
　　　祐黨籍¶
　　資聖院(在遂寕小溪/)¶
<pb:KR4i0062_WYG_025-28a>¶
四山藏一寺方丈壓諸峯回首坐禪處白雲深㡬重(全/蜀)¶
(藝文志/)¶
　　劉涇¶
　　　涇字巨濟簡州陽安人熙寕六年進士王安石¶
　　　薦為經學所檢討歴國子監丞知處虢真坊四¶
　　　州元符末上書召對除職方郎中卒有前溪集¶
　　　(鄧椿畫繼云涇為米元章畫友善作林石槎竹/筆墨狂逸體製拔俗)¶
　　和米元章龍真行(祕府右軍書一巻有龍形真字/印故作)¶
<pb:KR4i0062_WYG_025-28b>¶
秦火蕩焚天地赤孔堂壊後無餘壁不知科斗六書文¶
化作龍蛇二王跡集賢他日作仙久官姓篆章存歴歴¶
自憐黄眼未親逢一段因依徒奪魄元章揮灑早驚動¶
祕篋墨皇曾敬識孤標未要後生知劣許下官論莫逆¶
好竒舉世不多得神物尤来終變易神鋒䨇合會有時¶
真璽一飛無處覔頗聞祕箧作訛語别有擾龍招異客¶
不如乾没歸去来勝在箇家遭水厄(米芾書史/)¶
　　元章好古過人書畫驚世起余作歌¶
<pb:KR4i0062_WYG_025-29a>¶
天下愛竒人没量竒不諛人竒解相竒人竒物方合璧¶
乞與世閒人物様六朝唐盛始兼得訪古知名巳蕭爽¶
人亡物喪付衰夢注想後来逢好尚元章心自鑒秋月¶
一路仍行九霄上家時菜色無斗粟書畫竒竒世人望¶
譬如大海沈百寳爾輩乗風得之浪二王褚陸巳天作¶
老顧如来更天匠其餘緹襲凡㡬重但見光明爛垂象¶
珍犀瑞錦扶蘭茝龍躍鸞驚訶魍魎金仙詎敢觸以手¶
雪子玉人聊置掌余家僻素最沈著退舍還師覺難傍¶
<pb:KR4i0062_WYG_025-29b>¶
世人徃徃力能幹未免目蝦終惚恍緘機偽謬各臣妾¶
未覩堂堂筆中王袖閒澀縮氣如線淨几明窓謾瞻仰¶
從来所有萬錢價不即臭帤當火葬傾心妙絶豈求勝¶
妄意臨摹湏殺謗端居自號書一品好事如封繪三藏¶
諸郎青出即䕶持未肻充飢謬為駔(書史載薛道祖詩/云寕罄動破千金)¶
(資是/也)余衰二物擬高閣子可専之世無兩書来詩徃但¶
悠悠塵土欺人正惆悵(米芾畫史/)¶
　　題韓溪(在陕蜀路閒蕭酇侯追淮隂侯處/)¶
<pb:KR4i0062_WYG_025-30a>¶
豪傑相從意氣中憐才傾倒獨蕭公後来可是無竒客¶
東閣投名尚不通(許彦周詩話/)¶
　　巃崆巖¶
蒼巖如堂石如踞橋梁如繩水如布不有樵夫踏破雲¶
世閒那得知其處¶
　　天王寺¶
金碧為家定化城書牀南偃畧相迎人閒蜨夢正深黒¶
天上木魚初發明半里好風招隠士一枝枯竹助閒行¶
<pb:KR4i0062_WYG_025-30b>¶
已慙懐紱無高致可更標門著姓名(以上括蒼彚紀/)¶
　　遊麻姑山¶
謝公好登山折屐第三谷麻姑乃不到頗負登山足寒¶
杉鳴古璫澗道瀉淙玉筇竹白接䍦吾將追徃躅¶
溪行爱宛轉石坐憐皴蒼白雲起目前如鶴兩翼張蜕¶
我衣上塵駕之以翺翔欲攬恍不接身在意飄揚¶
石鼔埋入地荆璧飛上天嗚呼魯公碑風雨三百年愛¶
字不爱石磨滅安得傳不敢手觸之謂是甘棠篇(麻姑/集)¶
<pb:KR4i0062_WYG_025-31a>¶
　　朱服¶
　　　服字行中烏程人熙寕六年進士哲宗朝歴中¶
　　　書舍人禮部侍郎徽宗朝加集賢殿修撰知廣¶
　　　州黜知袁州再貶蘄州安置子彧有萍洲可談¶
　　　(董斯張呉興備志萍洲老圃彧自號也在黄州/蓋其僑寓之地事見齊安志或字無或)¶
　　過廬州¶
昔年呉魏交兵地今日承平會府開沃壤欲包淮甸盡¶
堅城猶抱蜀山廻栁塘春水藏舟浦蘭若秋風敎弩臺¶
<pb:KR4i0062_WYG_025-31b>¶
獨有無情原上草青青還入燒痕来(方輿勝覧/)¶
　　九日¶
一見黄花只自羞蕭然短髮不禁秋誰人為整烏紗帽¶
獨倚西風滿眼愁(後村千家詩/)¶
　　句¶
西清邇英閣宻勿侍經筵晝漏逾三鼓宸居近五甎多¶
聞資學殖清問發真筌(元豐盛事/)　(合璧事類後集/)¶
孤臣正泣龍鬚草遊子空簪鳳尾花¶
<pb:KR4i0062_WYG_025-32a>¶
　　　(朱彧萍洲可談先公崇寕元年帥廣正月遊蒲/澗見遊人簮鳯尾花作口號一聨云云葢以被)¶
　　　(遇先朝自傷流落後監司乃指此句為罪其誣/注云契勘正月十二日哲宗皇帝已大祥豈是)¶
　　　(孤臣正泣之時鞠獄竟無他意讒口可畏如此/宋史夲傳服知廣州哲宗既祥服賦詩有孤臣)¶
　　　(正泣龍鬚草之句為部使者所上黜知袁州/)¶
　　葛書思¶
　　　書思字進叔宻之子熙寕六年進士官朝奉郎¶
　　　卒特諡清孝¶
　　喜子勝仲登第¶
<pb:KR4i0062_WYG_025-32b>¶
廣場筆陣数千人喜汝穿楊箭鏃親慶緒綿長時幸會¶
文科興復事還新昔年繼榜熙寕歳今寓同登紹聖春¶
從此莫教書種斷孫曽應復值昌辰(韻語陽秋/)¶
　　丁注¶
　　　注字葆光呉興人熙寕六年進士知永州有丁¶
　　　永州集¶
　　永慶寺二覧亭¶
插迥飛簷聳凌虚疊砌危四天欄下揖萬象掌中窺目¶
<pb:KR4i0062_WYG_025-33a>¶
力不到處雲容無盡時塵塵看勝事凭檻幾人知(赤城/志)¶
　¶
　¶
　¶
　¶
　¶
　¶
　¶
<pb:KR4i0062_WYG_025-33b>¶
　¶
　¶
　¶
　¶
　¶
　¶
　¶
　宋詩紀事巻二十五¶
