# -*- mode: mandoku-view; -*-
#+TITLE: 宋詩紀事
#+DATE: 2015-08-25 00:46:39.110425
#+PROPERTY: ID KR4i0062
#+PROPERTY: BASEEDITION WYG    
#+PROPERTY: JUAN 卷十七
<pb:KR4i0062_WYG_017-1a>¶
欽定四庫全書¶
　宋詩紀事巻十七　　　　　　錢塘厲鶚撰¶
　　強　至¶
　　　至字幾聖錢唐人慶歴六年進士刻苦攻詩韓¶
　　　魏公甚重之官祠部員外郎有集¶
　　墨蟹¶
瑣瑣江湖中忽在幽人壁短螯利雙鉞長跪生六戟骨¶
眼驚自然熟視審精墨初疑蟺穴束猶帶浮泥黑横行¶
<pb:KR4i0062_WYG_017-1b>¶
竟何從躁心固已息終朝牆壁閒頗有肥霜色我來空¶
持杯左手莫汝食誰奪造化功生成歸筆力(蟹略/)¶
　　賈麟自睦來杭復將如蘇戲贈短句¶
春風那復繫狂游朝醉桐江暮栁洲大手千篇随地埽¶
一身四海逐雲浮榮名不落閒宵夢退築聊為晚嵗謀¶
老橘殘鱸猶有興片心還起洞庭舟(瀛奎律髄/)¶
　　句士良¶
　　　士良成都人慶歴六年進士¶
<pb:KR4i0062_WYG_017-2a>¶
　　和呉中復太守春遊海雲寺¶
佛土依山福逺州春行繡騎上雲頭補天彩石盈池在¶
朝海清江繞寺流四國仰煩郇伯勞羣生翹望謝安遊¶
早知為礪為霖意惟有西民欲暫畱(成都文類/)¶
　　陳舜俞¶
　　　舜俞字令舉烏程人慶歴六年進士嘉祐四年¶
　　　登制科歴都官員外郎坐詆新法謫南康酒稅¶
　　　赦還卒嘗居秀州之白牛村自號白牛居士有¶
<pb:KR4i0062_WYG_017-2b>¶
　　　集¶
　　棲賢寺¶
辟蛇行者應開寺拭眼髙僧尚有墳龍帶雨歸三峽水¶
鳥銜花出五峯雲(方輿勝覽/)¶
　　騎牛歌¶
我騎牛君莫笑人閒萬事從吾好千金市骨駿馬來乗¶
肥大躍湏年少蒲為鞭草為轡瀑布山前松徑裏看山¶
聽水要行遲輕䇿緩驅塵不起布袍葛帶烏接䍦山家¶
<pb:KR4i0062_WYG_017-3a>¶
裝束不時宜匏尊注酒就背飲皁囊貯書當角垂我狂¶
吟醉欲倒同醉同吟白雲老此老不可天下人一住廬¶
山三十春聲如洪鐘目如電七十神光射人面上牛下¶
牛不要扶合與山中作畫圗汴州馬上顧何如春泥沒¶
腹仍濺㡌夜半歸來人亦痡天真䘮盡百憂集衣食毛¶
髮歸妻孥爭如來騎牛水光山色俱悠悠¶
　　　(梅磵詩話陳舜俞令舉嘉禾人慶歴中登進士/乙科嘉祐四年中制科宰越之山隂秩滿當召)¶
　　　(試館職㑹朝廷行青苖法上書力詆時政謫監/南康軍酒稅到官與劉太博凝之日跨雙犢以)¶
<pb:KR4i0062_WYG_017-3b>¶
　　　(窮匡廬泉石之勝此歌世爭傳之後遇赦還鄉/絶意仕進元豐中卒𦵏於吾鄉南門外之蘇灣)¶
　　　(距城僅三里許過者必式焉/)¶
　　淵明醉石¶
活活飛泉清繞石悠悠天幕翠鋪空是非分付千鍾裏¶
日月銷磨一醉中栁絮任飄荒徑畔菊花仍在舊籬中¶
水聲山色年年好尚使游人想素風(廬山紀事/)¶
　　和開祖丹陽别子瞻後寄¶
仙舟繫栁野橋東㑹合情多勞謫翁相對一尊浮蟻酒¶
<pb:KR4i0062_WYG_017-4a>¶
輕寒二月小桃風羇懐散誕謳歌裏世事縱横醉笑中¶
莫恨明朝又離索人生何處不悤悤(瀛奎律髓/)¶
　　林屋洞¶
洞天三十六第九曰林屋神仙固難名瓌怪存紀錄曠¶
嵗懷尋賞兹晨幸臨矚馳神在真游豈復懦深谷解韈¶
納芒履然松命光燭初行已傴僂漸入但匍匐顧瞻避¶
衝磕濘淖沒手足如此百餘歩始可立寓目或垂若鐘¶
虡或植若旌纛有如案而平有如几而曲鐫刻非人工¶
<pb:KR4i0062_WYG_017-4b>¶
晶瑩燦黄玉遥知竅穴外定有金庭錄凡肥不可往叩¶
擊安敢黷鸞鳯無消息但見白蝙蝠却還望㣲明既出¶
猶喘促霑衣憐石髓孰悔泥塗辱庶幾達㣲慕養生相¶
吾福¶
　　毛公壇¶
古壇疊亂石草木何參差黄衣守其傍陳蹟刋豐碑曰¶
初劉真人齒髪不可訾但見紺綠毛被體鬖鬖垂雲軿¶
一日去空山畱庭壝弟子散巖谷荆榛蔽荒基晚有周¶
<pb:KR4i0062_WYG_017-5a>¶
息元探訪親斬披白鹿忽跪前靈符見葳蕤地勝人既¶
偶凝嚴起寳祠束帛下幽聘良馬維素絲前朝揖高風¶
有美皮陸詩殆今三百年事去物亦隳喬松委樵蘇野¶
蔓號狐狸惟有鍊丹井甘冽無等夷一酌匪消渇飲慕¶
尚神禧(以上震澤編/)¶
　　王　存¶
　　　存字正仲丹陽人慶厯六年進士神宗朝歴龍¶
　　　圗閣直學士知開封府拜兵部尚書哲宗朝累¶
<pb:KR4i0062_WYG_017-5b>¶
　　　官尚書左丞以端明殿學士知蔡州紹聖初提¶
　　　舉崇禧觀致仕卒贈左銀青光祿大夫與黨籍¶
　　史院席上奉和首相呉公元韻¶
上聖論思著前言摭緒餘瓊筵初賜醴石室載紬書徽¶
範貽來者功成念昔歟欲知開局盛門擁相君車(揮麈/)¶
(後錄/)¶
　　遊焦山¶
連山擁滄江峭絶視兹鮮由來一氣結殊不麗衆巘林¶
<pb:KR4i0062_WYG_017-6a>¶
深鳥聲悅境静人自逺方吾抱幽介對此萬慮遣(京口/)¶
(三山志/)¶
　　登北固山¶
晚登北固頂俛視南徐城廢壘何茫茫山川迥縱横千¶
載競誰有六朝空戰爭豪氣不可問古墳人正耕¶
　　過丹陽舊居¶
漂泊經故國繫舟款柴扉破屋他人居昔鄰今或非父¶
老迎我飲祝我晝錦衣我謝父老言朴拙非所祈一官¶
<pb:KR4i0062_WYG_017-6b>¶
走塵土實廹寒與飢去鄉未幾載頗覺儔侣稀人事已¶
可嗟況當白首歸泚泚練塘水綠楊䕃漁磯有田尚可¶
耕誓將父老依(以上鎮江府志/)¶
　　句¶
珠韉錫御恩猶在玉輦親扶事已空¶
　　　(孔平仲談苑光獻曹太皇嘗作珠子鞍轡上施/紅羅銷金坐子賜神宗神宗駕幸金明池遂乗)¶
　　　(此韉太皇太后病稍閒神宗親製一小輦極為/輕巧以珠玉黄金飾之進於太皇遂載而之涼)¶
　　　(殿太后扶其左神宗扶其右太皇下輦曰官家/太后親自扶輦當時在曹家作女時安知有今)¶
<pb:KR4i0062_WYG_017-7a>¶
　　　(日之盛喜見顔色王正仲進光獻挽詞云云蓋/用此兩事也)¶
　　韓　絳¶
　　　絳字子華靈夀人徙雍丘忠獻公億子慶厯中¶
　　　進士歴翰林學士御史中丞神宗朝拜同中書¶
　　　門下平章事封康國公卒贈太傅諡獻肅¶
　　　(韓元吉桐隂舊話獻肅公諱絳字子華發觧過/省殿試皆第三以元祐三年三月薨皆三數亦)¶
　　　(異事也故蘇魏公挽詩云三登慶歴三人第四/入熙寜四輔導蓋公自樞副遷參政宣撫陕右)¶
　　　(即軍中拜昭文相再入史館相也/)¶
<pb:KR4i0062_WYG_017-7b>¶
　　　(復齋漫錄子華兄弟皆為宰相其家呼為三相/公呼持國為五相公云又京師人呼為桐木韓)¶
　　　(家蓋公家門有梧桐木取為稱以别魏公子華/沒陸農師為挽章以記之所謂棠棣行中為宰)¶
　　　(相梧桐名上識韓家是也子華以辰年辰月辰/日辰時薨農師又詩云非關庚子曽占鵩自是)¶
　　　(辰年併值龍/)¶
　　游鴻慶院¶
乆旱雨初足樂游春正深喧闐觀士女清曠入山林佛¶
界雲成寳僧園地布金方塘探子石髙閣盍朋簪沙水¶
通溪白松筠逐徑隂紛華從滿目幽寂自虚心印組端¶
<pb:KR4i0062_WYG_017-8a>¶
為累巖扃得蹔尋晩風吹綠野歸騎已駸駸(成都文類/)¶
　　和范蜀公題蜀中花圖¶
徑尺千餘朶矜誇古復今錦城春物異粉面瑞雲深賞¶
愛難忘酒珍竒不廢金應知色空理夢幻即懽心(聲畫/)¶
(集/)¶
　　謁仙翁祠書山蓀亭¶
玉井不可到玉泉聊可尋馬行穿亂石人語入深林川¶
迥沙明色溪喧谷響音我來方六月雲榭一披襟(華嶽/)¶
<pb:KR4i0062_WYG_017-8b>¶
(全集/)¶
　　韓　維¶
　　　維字持國絳弟以廕入仕英宗朝累除知制誥¶
　　　神宗即位為翰林學士加承㫖元祐初拜門下¶
　　　侍郎以太子少傳致仕紹聖中坐元祐黨謫均¶
　　　州安置元符初復官卒有南陽集¶
　　寄孔寜極¶
雨滴菴上茅風亂窗前竹繁聲互入耳欲寐不得熟緬¶
<pb:KR4i0062_WYG_017-9a>¶
懐田舎翁石徑滑馬足連山暗秋燈一路何處宿¶
　　　(過庭錄持國守許孔居郊常具車馬邀致郡治/之養真菴同衾促膝快論人間事乆而後歸一)¶
　　　(夕大雨孔告還持國獨寢菴中寄詩云云/)¶
　　下横嶺望寜極舍¶
驅車下横嶺西走龍陽道青煙幾人家綠野四山抱鳥¶
啼春意䦨林變夏隂早應近先生廬民風故醇好¶
　　　(王直方詩話韓持國嘗有詩云青煙幾人家綠/野山四抱當時無不傳之)¶
　　同曼叔游菩提寺¶
<pb:KR4i0062_WYG_017-9b>¶
高城如破崖寺帶喬木古禪房掩清晝佛畫剝寒雨荒¶
池野蔓合濁水佳蓮吐蕭條聨騎游淡薄對僧語秋風¶
日夕好勝事從此數¶
　　盧溪(盧攜讀書處/)¶
伊人沒已乆溪澑亦如綫淳氣揖老僧清隂坐春院始¶
悟入山深幽林鳥聲變¶
　　西溪¶
我從南嶺來引轡下雲木不知溪流處但見翠滿谷涼¶
<pb:KR4i0062_WYG_017-10a>¶
葉覆山泉修篁翳茅屋¶
　　奉同原父賦澄心堂紙¶
江南國土未破前澄心名紙世已傳髙堂乆傾不復見¶
誰謂此物猶依然當時萬杵擣雲葉鋪出几案滑且堅¶
剡溪藤骨不足數蜀江玉屑誰復憐君臣嬉燕盛文采¶
駢章麗句鬬巧儇一朝零落随散地中原篋笥生光鮮¶
君安得此尚百幅題以大句先羣賢羣賢落筆富精麗¶
瓊琚寳玦相鉤聨嗟予材力豈當敵雖欲強賦何能妍¶
<pb:KR4i0062_WYG_017-10b>¶
獨耽玩物古所戒崇尚浮藻政豈先江南可哀紙可惜¶
後有觀者存吾篇¶
　　　(王直方詩話澄心堂紙乃江南李後主所製國/初亦不甚以為貴自劉貢甫首為題之又邀諸)¶
　　　(公賦之然後世以為貴重貢甫詩云當時百金/售一幅澄心堂中千萬軸後人聞名寜復得就)¶
　　　(令得之亦不識文忠公詩云君不見曼卿子美/真竒材乆已零落埋黄埃君家雖有澄心紙有)¶
　　　(敢下筆知誰哉梅聖俞云寒溪浸紙春夜月敲/冰舉簾勻割指焙乾堅滑若鋪玉一幅百金曽)¶
　　　(不儗柬坡云詩老囊空一不畱一番曽作百金/收又從宋肇求此紙云知君也厭雕肝腎分我)¶
　　　(江南數斛愁/)¶
<pb:KR4i0062_WYG_017-11a>¶
　　同化光陪寜極之滍陽城¶
不踏南溪路于今又幾春能來共聨轡還是舊游人載¶
酒真乗興談經或入神歡餘不無媿林壑可還身¶
　　杜君章家賦海棠¶
濯錦江頭千萬枝當年未解惜芳菲而今得向君家見¶
不怕春寒雨溼衣¶
　　　(石林詩話韓持國雖剛果特立風節凜然而情/致風流絶出時輩許昌崔象之舊第今為杜君)¶
　　　(章所有廳後小亭僅丈餘舊有海棠兩株每花/開時持國輒載酒日飲其下嵗以為常至今故)¶
<pb:KR4i0062_WYG_017-11b>¶
　　　(老猶能言之韓忠獻公嘗帥蜀持國兄弟皆侍/行尚少故前兩句云)¶
　　酴醿¶
平生為愛此香濃仰面常迎落架風毎恐春歸有遺恨¶
典刑猶在酒杯中(以上南陽集/)¶
　　程伯淳自洛過訪時范純禮亦居潁昌作詩示之¶
閉門讀易程夫子清坐焚香范使君顧我未能忘世味¶
綠尊紅妓對斜曛(苕溪漁隠叢話/)¶
　　句¶
<pb:KR4i0062_WYG_017-12a>¶
數畝家園荒杞菊一池秋水沸龜魚¶
　　　(雪浪齋日記韓持國句前人評云沸字直錢/)¶
一笛西風吹落日滿帆行客背孤城(合璧事類後集/)¶
　　韓　縝¶
　　　縝字玉汝維之弟第進士英宗朝歴淮南轉運¶
　　　使神宗朝累知樞宻院事哲宗朝拜尚書右僕¶
　　　射兼中書侍郎出知潁昌府以太子太保致仕¶
　　　卒贈司空崇國公諡莊敏¶
<pb:KR4i0062_WYG_017-12b>¶
　　　(桐隂舊話莊敏公縝初求字於歐陽文忠公公/以小合幅紙書玉女二字送來莊敏大不樂明)¶
　　　(日相見猶有愠容文忠公曰出處無㸃水君何/怪邪取筆添女字三㸃相與一笑蓋詩中王欲)¶
　　　(玉女但音發作汝也前輩亦雅戲如此/)¶
　　　(苕溪漁隠叢話東坡云韓縝為秦州酷暴少恩/以賊殺不辜去官秦人語云寧逄乳虎莫逄韓)¶
　　　(玉汝孫臨最善滑稽尤善對或曰莫逄韓玉汝/當以何對臨應聲曰可怕李金吾天下以為口)¶
　　　(實可怕李金吾乃杜子美詩/)¶
　　東山寺¶
久有東林約因乗暇日游眼明初出郭神王欲凌秋野¶
<pb:KR4i0062_WYG_017-13a>¶
曠鶱孤隼江清颺逺鷗近山青嶂合多稼綠雲浮雞犬¶
聲相接溝塍水亂流度橋喧從騎環樹轉鳴騶問俗驚¶
堯壤尋僧到沃洲深沈開寳闥磅礴&KR2475;華輈像設嚴珠¶
殿經聲隱絳幬仰看香刹直徐歩畫廊脩遇物皆周覽¶
逄軒即少畱前庭初顯豁後徑轉深幽野嶺蒼筠麗霜¶
楓赤葉稠隔牆聞好鳥循沼玩游鯈翠榦椶纔剝紅芒¶
稻半收凌虚登陛道帀境對岑樓暗谷藏危棧平沙際¶
别州川原同聚沫身世劇浮鷗回首飄鄉思臨尊浣客¶
<pb:KR4i0062_WYG_017-13b>¶
愁清閒資善奕決勝在冥搜影動穰苴表風生曲逆籌¶
歸鞍不敢緩斜日照文楸(四朝詩/)¶
　　邵　亢¶
　　　亢字興宗丹陽人舉茂才入等神宗朝歴樞宻¶
　　　直學士知開封府拜樞宻副使以資政殿學士¶
　　　知外郡卒贈吏部尚書諡安簡¶
　　寄呉處厚¶
流年真似隙中駒别後情懐嬾更踈天上又頒新厯日¶
<pb:KR4i0062_WYG_017-14a>¶
牀頭未答故人書殷勤羔雁工曹檄狼藉杯盤上客魚¶
好在仲宣家萬里從軍苦樂定何如¶
　　　(青箱雜記樞宻邵公亢謂余詩似樂天熙寜中/余辟定武帥幕公自鄆附所作詩一軸并寄余)¶
　　　(詩/)¶
　　張　掞¶
　　　掞字文裕齊州歴城人舉進士累遷龍圗閣知¶
　　　成都軍英宗朝為戸部侍郎致仕熙寜中卒¶
　　賀執政入東西府(熙寜中始建東西府宣執政遷/秩借官車輦仍賜御筵)¶
<pb:KR4i0062_WYG_017-14b>¶
五仙同日集蓬萊玉宇珠簾次第開乍向壺中窺日月¶
猶疑海上見樓臺光生金鉉調元地榮極璿樞命世才¶
共荷聖賢天地寵定知霖雨及時來(李壁王荆文公詩/注)¶
　　丁　偃¶
　　　偃蘇州人仁宗朝進士¶
　　句¶
白虎前芳掩金華舊事輕天心非不寤垂意在蒼生(省/試)¶
(邇英延講藝/)　(温公詩話/)¶
<pb:KR4i0062_WYG_017-15a>¶
　　郟修輔¶
　　　修輔慶歴中以大理寺丞為豐城令至和元年¶
　　　為奉化令¶
　　隱潭(在奉化縣西北/)¶
在昔知何人鑿破青山骨飛泉直下來千尺瀉倐忽兩¶
壁蒼翠閒一陣風雷突傍無塵埃蹤中有蛟龍窟寒氣¶
不可嚮猛勢豈能屈安得當旱年為霖濟羣物(四明龍/)¶
(薈/)¶
<pb:KR4i0062_WYG_017-15b>¶
　　張師錫¶
　　　師錫開封襄邑人工部侍郎去華子仁宗朝仕¶
　　　至殿中丞¶
　　老兒詩五十韻¶
鬢髮盡皤然眉分白雪鮮週遮延客話傴僂抱孫憐無¶
病常供粥非寒亦衣綿假温衾擁背借力杖搘肩貌比¶
三峯老年過四皓仙喚方離枕上扶始到門前每愛烹¶
山茗常嫌飣石蓮耳聾如塞纊眼暗似籠煙宴坐羸凭¶
<pb:KR4i0062_WYG_017-16a>¶
几乗騎困嚲鞭頭搖如轉旋脣動若抽牽骨冷愁離火¶
牙疼怯漱泉形骸將就木囊橐尚貪錢膠睫乾眵綴黏¶
髭冷涕懸披裘腰嬾繫濯手袖慵揎擡舉衣頻換扶持¶
藥屢煎坐多茵易破行少履難穿喜婢裁帬布嗔妻買¶
粉鈿房敎深下幕牀遣厚鋪氊琴聽憐三樂圗張笑七¶
賢看經嫌字小敲磬喜聲圓食罷羮流袂杯餘酒帶涎¶
樂來湏遣罷醫到乆相延裹帽縱横掠梳頭取次纏長¶
吁思往事多感聽哀絃氣注腰還重風牽口更偏墓松¶
<pb:KR4i0062_WYG_017-16b>¶
先遣種誌石預教鐫客到唯求藥僧來忽問禪養茶懸¶
竈壁曬艾曝簷椽怒僕空睜眼嗔兒謾握拳心驚嫌蹴¶
踘腳輭怕秋千局縮同寒狖摧豗似餓鳶觀瞻多目眩¶
舉動即頭旋女嫁求紅燭男婚乞綵錢已聞頒几杖寜¶
更佩韋弦賔客身非與(去/聲)兒孫事已傳養和屏作伴如¶
意拂相連乆棄登山屐惟存負郭田呻吟朝不樂展轉¶
夜無眠呼稚臨牀畔看書就枕邉冷疑懐貯水虚訝耳¶
聞蟬束帛非無分安車信有緣伏生甘坐末絳老讓行¶
<pb:KR4i0062_WYG_017-17a>¶
先拘急將風夜昏沈欲雨天雞皮塵漸漬齯齒食頻填¶
每憶居郎署常思釣渭川喜逄迎佛㑹羞赴賞花筵徑¶
狹容移檻堦危索減甎好生焚鳥網惡殺拆漁船既感¶
桑榆日常嗟蒲栁年長思當弱冠悔不賸狂顛(賔退錄/)¶
　　喜子登第¶
御榜今朝至見名心始安爾能俱中第吾可遂休官賀¶
客畱連飲家書反覆看世科誰不繼得慰二親難(詩話/總龜)¶
　　楊　備¶
<pb:KR4i0062_WYG_017-17b>¶
　　　備字修之建平人億之弟慶歴中為尚書虞部¶
　　　員外郎分司南京上輕車都尉有姑蘇百題金¶
　　　陵覽古詩(鶚按景定建康志載作金陵詩者楊/備字修之張敦頤六朝事蹟作楊修)¶
　　　(今据文獻通考當與中呉紀聞所載姑蘇百題/俱屬楊備六朝事蹟作楊修者筆誤也)¶
　　夢中作¶
月俸蚨錢數甚㣲不知從宦幾時歸東呉一片煙波在¶
欲問何人買釣磯¶
　　　(中呉紀聞楊郎中天聖中為長溪令夢中忽作/詩云云及寤心潛異之明道初宰華亭俄丁内)¶
<pb:KR4i0062_WYG_017-18a>¶
　　　(艱遂家于呉中樂其風土之美安而弗遷因悟/夢中所作幾于前定嘗效白體作我愛姑蘇好)¶
　　　(十章又作姑蘇百題詩每題箋釋其事/)¶
　　蠡口¶
霸越勲名閒世才五湖煙浪一帆開猶防烏喙傷同輩¶
此地復招文種來¶
　　華山精舍¶
巖屏晚樹噪寒鴉嵐翠樓臺釋子家池面鑑光功徳水¶
金波影裏石蓮花¶
<pb:KR4i0062_WYG_017-18b>¶
　　汎太湖¶
漁舠載酒日相隨一笛蘆花深處吹湖面風收雲影散¶
水天反照碧琉璃¶
　　姑蘇臺¶
山花野草一荒丘雲裏驕奢舊蹟畱珠翠管弦人不見¶
上頭麋鹿至今遊¶
　　響屧廊¶
歩歩香翻羅韈塵粉紅花豔滿宫春傾城一笑無遺迹¶
<pb:KR4i0062_WYG_017-19a>¶
不見長廊響屧人¶
　　洗馬池(在蘓州郡學南/)¶
一一牽來種是龍臨波深下更嘶風金鞍玉勒抛何處¶
騰踏渥洼寒影中(以上呉郡志/)¶
　　新亭¶
滿目江山異洛陽北人懐土淚干行不知亡國中書令¶
歸老新亭是故鄉¶
　　晉新宫¶
<pb:KR4i0062_WYG_017-19b>¶
玉案金爐對御牀巋然應似魯靈光螭頭直下雙魚尾¶
不讓西京舊栢梁¶
　　蠶堂¶
摘繭抽絲女在機茅簷葦箔舊堂扉年年桑柘如雲綠¶
翻織誰家錦地衣¶
　　臺城¶
六朝遺蹟好山川宫闕灰寒草樹煙江令白頭歸故國¶
多情合賦黍離篇¶
<pb:KR4i0062_WYG_017-20a>¶
　　層城觀(亦名穿針樓/)¶
秋星如彈月如梳宫妓香添乞巧爐萬縷千針同一意¶
眼穿腸斷得知無¶
　　秦淮¶
一氣東南王斗牛祖龍潛為子孫憂金陵地脈何曽斷¶
不覺真人已姓劉¶
　　獨足臺¶
鳥跡分明在帝臺管弦聲裏戰書來回頭一覺風流夢¶
<pb:KR4i0062_WYG_017-20b>¶
猶得朱門傍水開¶
　　胭脂井¶
擒虎戈矛滿六宫春花無樹不秋風蒼黄益見多情處¶
同穴甘心赴井中(以上六朝事蹟/)¶
　　張　俞¶
　　　俞字少愚益州郫人屢舉不第用薦除祕書省¶
　　　校書郎願以授父顯忠而自隱於家文彦博治¶
　　　蜀為築室青城山白雲溪以處之號白雲先生¶
<pb:KR4i0062_WYG_017-21a>¶
　　　有白雲集¶
　　　(宋史隱逸傳俞六召不應其卒也妻蒲氏名芝/賢而有文為之誄曰髙視往古哲士實殷施及)¶
　　　(秦漢餘烈氛氲挺生英傑卓爾逸羣孰為今世/亦有其人其人伊何白雲隱君嘗曰丈夫趨世)¶
　　　(不偶仕非其志祿不可茍營營末途非吾所守/吾生有涯少實多艱窮亦自固困亦不顛不貴)¶
　　　(人爵知命樂天脫簪散髮眠雲聽泉有峯千仞/有溪數曲廣成遺趾呉興髙躅䟽石通徑依林)¶
　　　(架屋麋鹿同羣晝游夜息嶺月破雲秋霖灑竹/清意何窮真心自得放言遺慮何榮何辱孟春)¶
　　　(感疾閉户不出豈期遂往英標永隔抒詞哽噎/揮涕汍瀾人誰無死惜乎材賢已矣吾人嗚呼)¶
　　　(哀哉/)¶
<pb:KR4i0062_WYG_017-21b>¶
　　遊驪山¶
玉帝樓前鎖碧霞終年培養牡丹芽不妨野鹿踰垣入¶
銜出宫中第一花(青瑣髙議/)¶
　　題漢州妓項帊羅¶
蜀國佳人號細腰東臺御史惜妖嬈從今喚作楊臺栁¶
舞盡春風萬萬條¶
　　　(邵伯温聞見前錄慶歴間文潞公知成都府年/未四十多讌集有飛語至京師御史何郯聖從)¶
　　　(因謁告歸上遣伺察之聖從將至潞公亦為之/動少愚謂公曰聖從之來無足念因迎見於漢)¶
<pb:KR4i0062_WYG_017-22a>¶
　　　(州㑹有營妓善舞聖從喜之問其姓妓曰楊聖/從曰所謂楊臺栁者少愚即取妓之項帊羅題)¶
　　　(詩云云命其妓作栁枝詞歌之聖從為之霑醉/後數日聖從至成都頗嚴重一日潞公大作樂)¶
　　　(迎其妓雜府妓中歌少愚之詩以酌聖從毎為/之醉聖從還朝潞公之謗乃息)¶
　　楚中作¶
渺渺洞庭野蕭蕭黄鶴樓水通雲夢浦人渡沔陽舟廣¶
澤侵呉壤孤城接郢丘山分三楚斷溪入九江流寂寞¶
休兵月紛紜戰國秋呉生來赤壁魏武定荆州六代慿¶
形勢羣雄死寇讐凄涼帝子宅浩蕩禰衡洲萬里浮雲¶
<pb:KR4i0062_WYG_017-22b>¶
暮千年故國愁武昌宫不見麋鹿自羣游(潘子真詩話/)¶
　　蠶婦¶
昨日入城市歸來淚滿巾徧身羅綺者不是養蠶人(宋/文)¶
(鑑/)¶
　　謁白帝廟¶
孤山扞江口上有白帝祠横視天下險萬流皆俯窺古¶
殿鎖神物悲風出隂帷天昏瓦棟折狐鼠亦生威優巫¶
日鼔舞鬼怪生奔馳雷霆巻蛟窟雹火燒松枝入戸精¶
<pb:KR4i0062_WYG_017-23a>¶
魄動有如隂兵随吁哉漢盜亂海内遂崩離赤龍始潛¶
躍逐鹿過秦時公孫奮神劒定蜀圗安危隴坻開北戸¶
荆門啓東陲長驅百萬衆日鬭天下師羣豪插羽翼與¶
漢爭雄雌兩帝不並立興亡良可悲天運雖有在聖賢¶
豈無為昭皇攬英傑襲軌奄重基(自注先/主武侯)風雲共浩蕩¶
千古餘寒碑威神竟不沒萬里震南夷(方輿勝覽/)¶
　　翠㣲寺¶
翠㣲寺本翠㣲宫樓閣亭臺數十重天子不來僧又死¶
<pb:KR4i0062_WYG_017-23b>¶
樵夫時倒一株松(清波别志/)¶
　　蘇　麟¶
　　句¶
近水樓臺先得月向陽花木易為春¶
　　　(翰府名談蘇麟為杭州屬縣廵檢范文正鎮錢/唐兵官皆獲薦書獨麟在外邑未見收錄麟入)¶
　　　(府獻詩云云文正薦之/)¶
　　王　冲¶
　　次韻范公遊雲門(仲淹/)¶
<pb:KR4i0062_WYG_017-24a>¶
髙躡五雲堆平看萬象開樵風溪路遠華雨梵天來刹¶
倚三峯直鐘傳萬壑迴叨陪上方燕依約近中台(雲門/志略)¶
　　霍　交¶
　　和趙閱道遊海雲山¶
山深藏古寺旁枕舊方池鼓響掲雲外石探從水涯使¶
旌遊不倦瑞麥獻相随事簡民同樂歸心莫競馳(成都/文類)¶
　　任大中¶
　　　大中字子固三衢人老于儒學作詩寒苦趙清¶
<pb:KR4i0062_WYG_017-24b>¶
　　　獻喜之¶
　　從清逸老人遊西山夜宿翠巖聨句¶
蒼龍夭矯西北來鑿破明珠成碧岫(任/)何人駕空起樓¶
閣地靈不敢藏餘秀(潘/)鎖窗雲重衣巾潤梳木風清肌¶
骨透(任/)客來一夜與僧談氣覺浩然充宇宙(潘/)¶
　　絶句¶
莫管流年一擲梭花前對酒且髙歌命中若有終湏有¶
到底無時不奈何(以上潘子真詩話/)¶
<pb:KR4i0062_WYG_017-25a>¶
　　送永倅周茂叔還濓溪¶
君去何人最淚流老翁身獨宿南州随君不及秋來鴈¶
直到瀟湘水盡頭(廬山志/)¶
　　邢夢臣¶
　　和趙閲道游海雲山¶
使旌驅近郭民宴列芳池洩洩春臺上沈沈暮海涯鴻¶
驚人宛轉電激騎追随此㑹經年至湏防日似馳(成都/文類)¶
　　白　贄¶
<pb:KR4i0062_WYG_017-25b>¶
　　　和趙閱道題新繁周表權如詔亭¶
亭名詔語宻相沿湏信從來教義全肯構嘗探詩禮業¶
出綸特表父師賢早安素履知文富晩服朱衣稱賞延¶
不是韋家專講學豈聞旛戟到門前(成都文類/)¶
　　石景立¶
　　　景立溫州郡守¶
　　迎趙清獻公遊雁蕩¶
鴈蕩天台路險艱多應特地隔塵寰不辭登陟來千里¶
<pb:KR4i0062_WYG_017-26a>¶
為是東南第一山爭望台星從海上方知蓬島在人間¶
武林二老圗中見重惜官師遠莫攀(雁山志/)¶
　　劉孝孫¶
　　和趙閱道題新繁周表權如詔亭¶
義方曽榜舊亭名子已為郎典要城身服上恩今日顯¶
詔符前語是人驚正如伯起鱣堂兆兼勝于公駟閥榮¶
試問繁江諸父老詩書何似寳金籝(成都文類/)¶
　　張　球¶
<pb:KR4i0062_WYG_017-26b>¶
　　上吕許公¶
近日㕑中乏短供孩兒啼哭飯籮空母因低語告兒道¶
爺有新詩謁相公(青瑣髙議/)¶
　　郭從周¶
　　　從周西川人¶
　　贈何中正¶
三字來時月正圓一麾從此出秦川錢唐春色濃如酒¶
貪醉花間卧不還¶
<pb:KR4i0062_WYG_017-27a>¶
　　　(翠屏筆談何龍圗中正初登第聞西川郭從周/精于卜乃以縑素求筮從周作一絶贈之云云)¶
　　　(後自秦川移杭州而捐館舍從周之筮何其驗/歟)¶
　　郟　僑¶
　　　僑字子髙亶子晚年自號凝和子鄉人謂之郟¶
　　　長官¶
　　登翠微作(崑山上方有僧屋曰翠㣲/)¶
行客倦奔馳尋師到翠㣲相看無俗語一笑任天機曲¶
沼淡寒玉横山鎖落暉情根枯未得愛此幾忘歸¶
<pb:KR4i0062_WYG_017-27b>¶
　　訪凌峯賢上人¶
歩入凌峯閣尋師師未歸凭䦨寂無語唯見白雲飛¶
　　為簡公約賦素琴堂¶
素琴之堂虚且清素琴之韻淪杳冥神閒意定默自鳴¶
宫商不動誰與聽堂中道人骨不俗貌龎形端顔瑩玉¶
我嘗見之醒心目寜必絲桐弦斷續嗚呼靖節已死不¶
復聞成虧相半疑昭文阮手鍾耳相吞吐素琴之道詎¶
可論道人道人聽我語紛紛世俗誰師古金徽玉軫方¶
<pb:KR4i0062_WYG_017-28a>¶
歩武虚堂榜名無自苦(以上中呉紀聞/)¶
　　陳　翥¶
　　　翥字子翔號咸聱子又號銅陵逸民慶歴閒布¶
　　　衣好植桐竹又號桐竹君作桐譜¶
　　桐竹君詠¶
高桐凌紫霞修篁拂碧雲吾常居其閒自號桐竹君不¶
解放俗利所希脫世紛㑹友但文學啓談皆典墳吁嗟¶
機巧徒反道胡足云(桐譜/)¶
<pb:KR4i0062_WYG_017-28b>¶
　¶
　¶
　¶
　¶
　¶
　¶
　¶
　宋詩紀事巻十七¶
