# -*- mode: mandoku-view; -*-
#+TITLE: 宋詩紀事
#+DATE: 2015-08-25 00:46:41.006685
#+PROPERTY: ID KR4i0062
#+PROPERTY: BASEEDITION WYG    
#+PROPERTY: JUAN 卷九十七
<pb:KR4i0062_WYG_097-1a>¶
欽定四庫全書¶
　宋詩紀事巻九十七　　　　　錢塘厲鶚撰¶
　　單　氏¶
　　　單氏一作華氏成都妓¶
　　句¶
帝王師不得日月老應難(送陳摶/)　(吟窗雜録/)¶
　　温　琬¶
　　　琬字仲圭本姓郝氏良家子父殁流為陜倡通¶
<pb:KR4i0062_WYG_097-1b>¶
　　　翰墨尤長于詩蔡子醇訪得三十篇¶
　　寄逺¶
小花静院東風起燕燕鶯鶯拂桃李斜倚紅牆卜逺人¶
樓外春山幾千里¶
　　郡守命賦香篆¶
一縷祥烟綺席浮瑞香濃膩遶賢侯還同薄命増惆悵¶
萬轉千回不自由(以上青瑣高議/)¶
　　周　韶¶
<pb:KR4i0062_WYG_097-2a>¶
　　　韶杭妓¶
　　求落籍¶
隴上巢空歳月驚忍看回首自梳翎開籠若放雪衣女¶
長念觀音般若經¶
　　　(侯鯖録蘇東坡云杭州營籍周韶多蓄竒茗常/與君謨鬬勝之又知作詩子容過杭陳述古飲)¶
　　　(之韶泣求落籍子容曰可作一絶韶援筆立成/云云韶時有服衣白一座嗟歎遂落籍同輩皆)¶
　　　(有詩送之胡楚龍靚者最善固知杭人多慧也/)¶
　　胡　楚¶
<pb:KR4i0062_WYG_097-2b>¶
　　　楚杭妓¶
　　絶句¶
不見當時丁令威年來處處是相思若將此恨同芳草¶
却恐青青有盡時(後山詩話/)¶
　　送周韶落籍¶
澹妝輕素鶴翎紅移入朱闌便不同應笑西園舊桃李¶
强匀顔色待東風(侯鯖錄/)¶
　　龍　靚¶
<pb:KR4i0062_WYG_097-3a>¶
　　　靚杭妓¶
　　獻張郎中¶
天與羣芳十樣葩獨分顔色不堪誇牡丹芍藥人題徧¶
自分身如鼔子花¶
　　　(後山詩話云張子野老于杭多為官妓作詞而/不及靚靚獻詩云云子野遂為作詞)¶
　　送周韶落籍¶
桃花流水本無塵一落人間幾度春解佩暫酬交甫意¶
濯纓還作武陵人(侯鯖録/)¶
<pb:KR4i0062_WYG_097-3b>¶
　　周　氏¶
　　　周氏古田妓¶
　　春晴¶
瞥然飛過誰家燕驀地香來甚處花深院日長無箇事¶
一瓶春水自煎茶¶
　　贈陳筑¶
夢和殘月過樓西月過樓西夢已迷喚起一聲腸斷處¶
落花枝上鷓鴣啼¶
<pb:KR4i0062_WYG_097-4a>¶
　　　(夷堅志陳筑字夢和莆田人崇寧初登第為福/州古田尉至官惑一倡周氏周能詩嘗以詩贈)¶
　　　(筑首句蓋寓筑字也/)¶
　　胡文媛¶
　　　文媛汴妓歸河東茹魁¶
　　句¶
却有一端宜恨處開花相背有何功¶
　　　(續青瑣高議文媛云物之同本者開花則相背/況二姓結一生之好能無反覆乎)¶
　　楚　娘¶
<pb:KR4i0062_WYG_097-4b>¶
　　　楚娘建昌妓後歸三山林茂叔¶
　　桂花¶
丹桂迎風蓓蕾開摘來斜插竟相偎清香不與羣芳並¶
仙種原從月裏來(吟堂詩話/)¶
　　盈　盈¶
　　　吳妓事詳王山詩後¶
　　寄王山¶
枝上差差緑林間䔩䔩紅已歎芳菲盡安能尊俎空君¶
<pb:KR4i0062_WYG_097-5a>¶
不見銅駝茂草長安東金鑣玉勒雪花驄三十年前是¶
俠少纍纍昨日成衰翁幾時滿飲流霞鍾共君倒載夕¶
陽中(夷堅志/)¶
　　謝金蓮¶
　　荅趙生紅梨花詩¶
本分天然白雪香誰知今日却濃妝秋千院落溶溶月¶
羞覩紅脂睡海棠(彤管遺編/)¶
　　梁意娘¶
<pb:KR4i0062_WYG_097-5b>¶
　　述懐¶
蹤跡浮萍落五湖一番相别一番孤不知此去從何處¶
還許春風得見無(彤管遺編/)¶
　　蘇小娟¶
　　　小娟錢唐妓¶
　　荅趙倅¶
君住襄江妾住吳無情人寄有情書當年若也來相訪¶
還有於潛絹也無¶
<pb:KR4i0062_WYG_097-6a>¶
　　　(武林紀事太學生趙不敏與妓蘇盼奴狎赴官/三載後有禄俸餘資囑其弟趙院判遺盼奴且)¶
　　　(言盼奴妺小娟俊雅可謀致之佳耦也院判至/錢唐則盼奴一月前死矣小娟亦為盼奴所歡)¶
　　　(以於潛官絹誣扳繫獄院判言于府倅倅召出/之付以所遺物小娟自謂不識院判何人及拆)¶
　　　(書惟一詩小娟黙然倅命和之援筆書云云倅/喜免其償絹脱籍歸院判偕老焉)¶
　　襄陽妓(以下無姓名/)¶
　　　襄陽妓建隆年中人¶
　　送武補闕¶
弄珠灘上欲銷魂獨把離懷寄酒尊無限烟花不留意¶
<pb:KR4i0062_WYG_097-6b>¶
忍教芳草怨王孫(能改齋漫録/)¶
　　老　妓¶
　　題太平興國寺壁¶
曽趁東風看幾廵冒霜開喚滿城人殘脂剰粉憐猶在¶
欲向彌陀借小春¶
　　　(楓窗小牘淳化三年冬十月太平興國寺牡丹/紅紫盛開不踰春月冠蓋雲擁有老妓題詩云)¶
　　　(云其妓遂復車馬盈門/)¶
　　臨川妓¶
<pb:KR4i0062_WYG_097-7a>¶
　　郡守席上作¶
同是天邊侍從臣江頭相遇轉情親瑩如臨汝無瑕玉¶
暖作廬陵有脚春五馬今朝成十馬兩人前日壓千人¶
便看飛詔催歸去共坐中書秉化鈞¶
　　　(夷堅志張安國守臨川王宣子解廬陵郡印歸/次撫安國置酒招郡士陳漢卿參㑹適散樂一)¶
　　　(妓言學作詩漢卿語之太守呼為五馬今日兩/州使君對席便成十馬汝體此意作八句妓凝)¶
　　　(立良久即高吟云云安國歎賞竟日賞以萬錢/)¶
　¶
<pb:KR4i0062_WYG_097-7b>¶
　¶
　¶
　¶
　¶
　¶
　¶
　¶
　宋詩紀事巻九十七¶
