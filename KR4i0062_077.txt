# -*- mode: mandoku-view; -*-
#+TITLE: 宋詩紀事
#+DATE: 2015-08-25 00:46:40.521656
#+PROPERTY: ID KR4i0062
#+PROPERTY: BASEEDITION WYG    
#+PROPERTY: JUAN 卷七十七
<pb:KR4i0062_WYG_077-1a>¶
欽定四庫全書¶
　宋詩紀事巻七十七　　　　　錢塘厲鶚撰¶
　　曹　棐¶
　　　棐官著作郎¶
　　登南山塔¶
平生登塔與登樓亂盡鄉心送盡愁試上南山山下塔¶
依前懷古復悲秋(咸淳臨安志/)¶
　　李　敷¶
<pb:KR4i0062_WYG_077-1b>¶
　　　敷臨安縣令¶
　　雙林院¶
雙林高寺秀峰環我欲題為小徑山炎月一遊神骨爽¶
天風相送出松關(咸淳臨安志/)¶
　　李邦美¶
　　題句容酒肆壁¶
青帬白面閧挑菜茅舍竹籬疎見梅春事隔年無信息¶
一聲啼鳥唤將來(山房隨筆/)¶
<pb:KR4i0062_WYG_077-2a>¶
　　趙萬年¶
　　　萬年南渡時從武科備戎行于襄陽屢郤敵人¶
　　　有禆幄集¶
　　程機宜宅喫豆粥¶
豆紅米白間青蔬髣髴來從香積厨異日大官還飽飫¶
不應忘郤在蕪蔞¶
　　偶成¶
一心憂國不憂家掠面黄塵帶晩沙郵傳不通音問隔¶
<pb:KR4i0062_WYG_077-2b>¶
家人夜夜卜燈花(以上曹氏歴代詩選/)¶
　　王執禮¶
　　　執禮號竹寮金華人¶
　　遊玉仙洞題碧雲石崖(在臨安志/)¶
已從鹿巖遊更入龍洞去横足螃蠏行連臂猨猱度徑¶
滑鏗蠟屐隂屋然樺炬振䇿扶顚隮捫蘿猛攀附塗險¶
㡬欲窮境勝思有遇谽谺通石竇參差流石乳形開趣¶
彌深興集理自裕便將遺世紛且復滋幽歩紆徐窮冥¶
<pb:KR4i0062_WYG_077-3a>¶
搜淹留廹頽暮題詩識蒼壁聊冩心跡素重遊豈無期¶
恐忘來時路¶
　　錢王太廟¶
數間老屋半塵埃宗社雖存沒草萊尚有遺民呼太廟¶
可堪游鹿上荒臺花開陌路空餘恨麥被陵陂不盡哀¶
三節還鄉平日志化為杜宇定歸來¶
　　錦溪¶
㣲雲淡日半昏明初換春衫歩履輕行到小橋幽絶處¶
<pb:KR4i0062_WYG_077-3b>¶
高吟詩句荅溪聲(以上咸淳臨安志/)¶
　　周芝田¶
　　　芝田浙人¶
　　彈琴¶
膝上横陳玉一枝此音唯獨此心知夜深斷送鶴先睡¶
彈到空山月落時¶
　　句¶
淋漓滿腹蔵春雨突兀半拳生曉雲(石上/兩竹)草香花落後¶
<pb:KR4i0062_WYG_077-4a>¶
雲黒雨來時(以上山房隨筆/)¶
　　盛雪巢¶
　　偶作¶
臯䕫不著書周召不決科端坐廣堂上四海臻泰和吾¶
道固如是後來文藝多嗒然空山中獨抱明良歌(呉禮/部詩)¶
(話/)¶
　　陳　柏¶
　　　柏字茂卿號南塘¶
<pb:KR4i0062_WYG_077-4b>¶
　　懷友¶
攜書入空山㡬若與世絶俯仰一室間頗見古人别良¶
朋令人思思君意彌切食芹差自甘那得共君啜(呉禮/部詩)¶
(話/)¶
　　趙聞禮¶
　　　聞禮字立之號釣月見絶妙好詞¶
　　句¶
西風昨夜摧黄葉秋亦無心在菊花(全芳備祖/)¶
<pb:KR4i0062_WYG_077-5a>¶
　　張　樞¶
　　　樞號雲窗¶
　　游大滌¶
一曲朱䦨百尺餘仙人自是愛樓居松風不動千山靜¶
月滿天壇人歩虛(洞霄詩集/)¶
　　林次麟¶
　　曲竹(出臨平山相傳唐丘隱士丹/成羽化植杖于此其竹皆曲)¶
直節棱棱是此君耳孫郤以曲為名首陽山下知難種¶
<pb:KR4i0062_WYG_077-5b>¶
只可斜封向管城(咸淳臨安志/)¶
　　樓楚材¶
　　句¶
晚歸烟樹立猶見曉向雪汀飛若無(鷺/)有時移向西堂¶
去一座青山逐手來(屏風/)　(方囘桐江集/)¶
　　張　偉¶
　　　偉號芝田¶
　　馬塍¶
<pb:KR4i0062_WYG_077-6a>¶
水拍田塍路半斜悄無人跡過農家春風自謂専桃李¶
也有工夫到菜花¶
　　薦菊泉(一名/寒泉)¶
近來湖上風光改古蹟三賢亦就遷獨有菊泉能定力¶
嵗寒堅守此山前(以上咸淳臨安志/)¶
　　李介山¶
　　梅雨潭¶
靈源分左界千仭落飛泉散作一空雨長如四月天挂¶
<pb:KR4i0062_WYG_077-6b>¶
嵒寒練直濺席水珠圓湫石龍應在山扉浮翠烟(仙嵒/寺志)¶
　　俞　琰¶
　　　琰字玉吾長洲人咸淳末應舉無成入元隱林¶
　　　屋山以讀易自娯有林屋山人集書齋夜話席¶
　　　上腐談¶
　　焦山寺夜坐偶作¶
夜宿焦山寺月明聞櫂歌蜀江到呉盡海舶過淮多風¶
浪翻龍窟霜林露鳥窠詩成忽有酒不飲欲如何¶
<pb:KR4i0062_WYG_077-7a>¶
　　客裏送春¶
擠排落絮隨風去分付殘花趁雨飛自笑鶴身歸未得¶
郤從客裏送春歸¶
　　贈華陽道院琴士商碧山¶
來徃晴巒縹緲中滿身空翠濕衣濃相尋欲聼蓬萊曲¶
還在華陽第幾峯(以上林屋山人集/)¶
　　海䐑¶
生以鰕為目來從水母宮堆槃凝凍結停筯便消融瑩¶
<pb:KR4i0062_WYG_077-7b>¶
𦂳玻瓈白斒斕瑪瑙紅酒邉嘗此味牙頰響秋風(書齋/夜話)¶
　　鄭　震¶
　　　震更名起字叔起號菊山連江人所南翁其子¶
　　　也有倦遊槀清雋集¶
　　宿虎丘¶
到晚歸不去因而此宿休雲深千古寺月冷一天秋崖¶
裂池如束天虛塔欲浮最宜初日上高處看雲收¶
　　餘杭道上¶
<pb:KR4i0062_WYG_077-8a>¶
五年茲路上頻徃又頻還嵗月孤松老風霜苦竹斑溪¶
流天目水雲出洞霄山馬上因閒眺蜉蝣宇宙間¶
　　歸去¶
歸去豈不好平田帶淺林春猨鳴雪澗晴日轉雲岑世¶
久無鳴犢時當學展禽吾生今老矣梁甫豈能吟¶
　　荆南别賈制書東歸¶
來時秋雨滿江樓歸日春風度客舟回首荆南天一角¶
月明吹笛下揚州¶
<pb:KR4i0062_WYG_077-8b>¶
　　卜居¶
久欲謀歸力不任浮雲蹤跡謾巢林功名未入屠龍手¶
貧賤常懐買鶴心月下開門㣲雨過樓頭聞笛二更深¶
世間萬事俱陳迹空倚西風閲古今(以上清雋集/)¶
　　王夢應¶
　　　夢應字聖與一字静得長沙攸縣人咸淳十年¶
　　　進士調廬陵尉元兵陷臨安起兵勤王兵敗奔¶
　　　永新卒¶
<pb:KR4i0062_WYG_077-9a>¶
　　　(鄧光薦文丞相督府忠義傳呉希奭陳子全王/夢應皆攸縣士人自通于同督府與趙璠相應)¶
　　　(景炎即位事聞承制授官各有差/)¶
　　東歸¶
一櫂仍為别他鄉復避兵客隨風雨老春著鼓鼙輕宇¶
宙關何事艱危得此生門前一溪水幾日到江城¶
　　甲申元日¶
上日仍漂寄尊前客又非鄉心眠聼雨病骨晩添衣街¶
鼓春將動簾燈寒未歸梅花經一雪㡬片不曽飛¶
<pb:KR4i0062_WYG_077-9b>¶
　　呈李書史¶
火龍騎日雪飛空勁草亭亭不見風臣亮南陽今未老¶
一鉏雲碎日猶紅(以上四朝詩/)¶
　　陳　觀¶
　　　觀字國秀奉化人咸淳十年進士調新城尉有¶
　　　蚓竅集¶
　　題甄氏訪山亭¶
水流花落日生雲日静風暄草欲薰老去風流猶未減¶
<pb:KR4i0062_WYG_077-10a>¶
一丘一壑要平分¶
雨後西山翡翠堆結亭直欲近巖隈從今記取溪頭路¶
一日須來一百迴(四朝詩/)¶
　　熊　鉌¶
　　　鉌字位辛初名禾字去非世居建陽之鼇峯咸¶
　　　淳十年進士授寧武州司户參軍有勿軒集¶
　　遊武夷山¶
我來武夷山逺意超千古嘗疑混沌開疏鑿未經禹峽¶
<pb:KR4i0062_WYG_077-10b>¶
山猶古梁洪濤莽回互行舟留大壑營巢餘斷樹垠崖¶
波濤痕隱隱皆可覩陶然上古民要服固深阻秦威何¶
桓桓薄海猶廣土六合皆湧沸一枝豈寧處嘗言十三¶
君隱隱避秦侣一日厭塵寰泠然遂高舉上山娯賔雲¶
下山滿豺虎神仙何𣺌茫虹橋想虛語桃源亦其類好¶
事自誇詡風氣日已開蛇斷出真主遂令閩山陬盡入¶
職方宇漢志名始彰祠堂用魚脯流傳世代久琳宮粲¶
衣羽至今此山名號為神仙府恭惟我遯翁辭闢厥功¶
<pb:KR4i0062_WYG_077-11a>¶
溥于焉卜精廬溪山九曲五圗書盡在是斯地儼鄒魯¶
我以負笈生來茲有年數自慚仁智心未覩高深趣斯¶
遊亦何意㑹心覬真遇侃侃平生友惠然肎來顧攜手¶
敦夙好抗志企遐慕招我山中遊茲逰適予素巍巍大¶
隱屏屹屹天一柱前瞻晩對亭考槃固其所何當同心¶
人相與薙榛莽長松期嵗寒脩竹倚日暮我自愛此山¶
躊蹰不忍去¶
　　𢷬衣曲¶
<pb:KR4i0062_WYG_077-11b>¶
北望悠悠音信少空房逺念心常早流螢煜煜夜稍青¶
塞雁嗈嗈寒已到細絲清水練方新在椸半溼日中明¶
隔籬翁嫗寐不熟月落尚聞砧杵聲將軍錦帳環歌舞¶
百戰尚遲歸寸土老農肩米肉成瘡思婦裁衣淚如雨¶
(以上勿軒集/)¶
　　曽子良¶
　　　子良字仲材號平山南豐人徙金谿咸淳進士¶
　　　仕為淳安令宋亡隱陶塘¶
<pb:KR4i0062_WYG_077-12a>¶
　　輓知臨安府兼浙西制置使曽公(淵/子)¶
德祐思良弼江西出大臣報忠昭漢議靖獻有殷仁皦¶
日五朝老清風百世人幾時歸衮繡秋草臥麒麟¶
永紹傳賢啟慈元拱女堯鼇山猶贔屭鵬海極扶揺宮¶
殿春旗曉簾帷社飯朝龍髯攀不及鸞馭去何遙¶
立海終風黑洗光雙日紅餘波濺渤澥仙仗岌崆峒宗¶
廟神靈在公師禮數崇平生精履屐尚覺小臣忠¶
返輤榮歸寢帷堂哭設衣神情如夢叶滄海悵心違百¶
<pb:KR4i0062_WYG_077-12b>¶
世功言立千年城郭非任安猶未死哀淚不堪揮(忠義/集)¶
　　呉龍翰¶
　　　龍翰字式賢號古梅歙人咸淳鄉貢後以薦授¶
　　　編校國史院實録院文字至元丙子鄉校請充¶
　　　教授尋棄去有古梅吟槀¶
　　　(程訥齋元鳯云閲呉君詩槀句老而意新咀之/雋永殊非茍作)¶
　　樂府¶
妾心江岸石千古無變更郎心江上水倐忽風波生¶
<pb:KR4i0062_WYG_077-13a>¶
製衣寄夫壻妾有冰雪段中間連理枝不忍翦教斷¶
　　　(方虚谷云式賢詩有驚人語如樂府諸萹尤予/所深喜者)¶
　　重陽客中¶
愁裏重陽近他鄉酒易沽秋風詩鬢短寒夜客燈孤筍¶
笠月穿破荷衣霜打枯有懷吟不就端不為催租¶
　　晩舟過臨平¶
烟鐘唤起夕陽愁淼淼臨平春事幽唯有風蒲愛吟客¶
岸邊撩亂綰行舟¶
<pb:KR4i0062_WYG_077-13b>¶
　　嚴灘對月憶雪壺六弟¶
共君看月此徘徊今夜月明君不來安得清光刀翦破¶
為分一半到泉臺¶
　　題荆公讀書堂¶
六籍紛紛盡可奴翻騰字說乃葘畬可知山半青燈夜¶
只讀商君一巻書(以上古梅吟槀/)¶
　　登金陵鍾山絶頂¶
萬仞鍾山著屐登中原今隔幾崚嶒自憐不及天邊雁¶
<pb:KR4i0062_WYG_077-14a>¶
嵗逐春風到八陵(新安文獻志/)¶
　　汪　涯¶
　　　涯字萬頃漢陽人事母孝宣撫賈似道請為客¶
　　　當作露布獻㨗涯瞋目曰啗人以利而退其師¶
　　　又兒弄主上似道大怒撾殺之其母曰汝以直¶
　　　死我則不辱可以下報先君矣亦自沈¶
　　江帆¶
江㠶去去可腸斷千古萬古越王臺掃空黄葉晚風定¶
<pb:KR4i0062_WYG_077-14b>¶
飛盡碧鳥青天回半生無成坐筆硯萬事不理問尊罍¶
年年看梅今白首已矣英雄畱七哀¶
　　江行¶
江陵白魚如斫玉挂㠶獨去風日寒封題兩甕寄白髪¶
兒涯不是作魚官¶
秋光蕩漾滿行色鄰舟吹笛不堪聞洞庭濯足一尊酒¶
夫君不來空白雲(以上谷音/)¶
　　髙晞逺¶
<pb:KR4i0062_WYG_077-15a>¶
　　　晞逺字照菴通州人咸淳德祐間通判平江府¶
　　心逺堂¶
種竹期十年栽橘盈千頭雖云多逺慮無乃為身謀高¶
人絶塵累俟德居此丘泰宇無畦畛虛空有天游仁義¶
尚蘧廬道德成安流結茅依翠㣲極目際平疇白雲度¶
寥廓黄鵠下滄洲百世此周覽我志尚可求祗應柴桑¶
翁眞趣共悠悠(四朝詩/)¶
　　曹良史¶
<pb:KR4i0062_WYG_077-15b>¶
　　　良史字之才號梅南錢唐人咸淳故老與周草¶
　　　窗游有詩詞三摘¶
　　　(俞宗大序云曹君故宮詞十九首與夫拜景靈/游湖曲登北城悼今思古所謂哀而不傷怨而)¶
　　　(不怒忠厚而悱惻者也/)¶
　　句¶
雲生畫佛壁葉落病僧房閒來閉門處認得讀書聲¶
牆圍敗屋知無主風響荒林似有人　深樹月昏神火¶
出㫁烟雪霽獵人回¶
<pb:KR4i0062_WYG_077-16a>¶
　　　(方虛谷䟦曹君良史錢唐人衣冠佳盛湖傲山/酣則有咸淳詩摘兵火變遷江淮奔走則有梅)¶
　　　(南詩摘句如雲生畫佛壁云云展轉征旗戰鼓/十年間筆力益老矣)¶
　　錢　頴¶
　　　頴號菊友¶
　　賦翁仲(魏明帝景初元年徙長安銅人承露盤盤/折聲聞數十里重不可致畱于覇城大發)¶
　　　　　(卒鑄銅人二號翁仲列坐司馬門外/)¶
武皇騎龍朝帝后露溼銅仙古苔繡景初命名翁與仲¶
無復衣冠仍漢舊桓圭大劍高嵳峩不動如山嚴鎮守¶
<pb:KR4i0062_WYG_077-16b>¶
豈知屹立司馬門九鼎暗移司馬手變遷陵谷亦何易¶
洛陽塵埃一回首因嗟寵辱非可常世間何者為長久¶
君不見後來荆棘埋銅駞坐想失身横隴畝(隨隱漫録/)¶
　　秋胡子¶
郎恩葉薄妾冰清郎說黄金妾不譍若使偶然通一笑¶
半生誰信守孤燈(詩林萬選/)¶
　　家之巽¶
　　　之巽字志行宋季臨安府倅¶
<pb:KR4i0062_WYG_077-17a>¶
　　定林寺二首(王荆公讀書處/)¶
功名良苦賦歸歟兩鬢霜花百念枯鍾鼎樓臺渾一夢¶
數間茅屋亦浮屠¶
十載浮雲㡬變更歸來鍾阜碧嶙峋早知山色無今古¶
只與青山作主人(景定建康志/)¶
　　福勝院(在臨安縣福全山/)¶
三過山中寺勞生有底忙梵書蟲蠧紙佛界燕巢梁曉¶
日光明藏野花知見香豐碑如㑹意讀罷更彷徨(咸淳/臨安)¶
<pb:KR4i0062_WYG_077-17b>¶
(志/)¶
　　劉敏求¶
　　　敏求字好古號松菊老人㤗和人長于詩宋末¶
　　　累舉不第¶
　　題滕王閣¶
閣中環佩知何處游子再來春欲暮鶯啼紅樹桞揺風¶
疑是當年舊歌舞古來興廢君莫嗟君看紅日西山斜¶
西山不改舊顔色換盡行人與落霞(南昌府志/)¶
<pb:KR4i0062_WYG_077-18a>¶
　　劉　光¶
　　　光字元輝生宋季有曉窗吟巻¶
　　句¶
仙館無人春寂寂一林紅日鍊櫻丹　曉來多謝梁間¶
燕盡把春愁舉似人　山翁何事衝寒徃知有梅花在¶
隔溪(方回桐江集/)¶
　　韋　竒¶
　　　竒字學易號若溪居安次子二十五嵗殀¶
<pb:KR4i0062_WYG_077-18b>¶
　　題倪文昌玉湖書院¶
齊齋老子今安在一去人間餘卅載白衣蒼狗㡬干回¶
惟有西山長不改呉興勝概誇玉湖鵝溪一幅𤣥暉圖¶
天光上下渺無極寒玉倒浸清冰壺晴波萬頃瑩如洗¶
一巻石向波心起先生具眼此結廬收拾溪山入詩裏¶
漁人艇子時徃還笭箵擲下前溪灣一聲欸乃水天碧¶
回頭卻羡沙烏閒樓高望極情思逺前揖衡山後蒼弁¶
陌頭楊柳㡬春風當年曽識齊齋面我今懷古心悠悠¶
<pb:KR4i0062_WYG_077-19a>¶
古人不見今人愁夕陽收盡暝烟浮扁舟載月歸來休¶
(梅磵詩話/)¶
　　俞　演¶
　　　演字則大臨安人¶
　　句¶
殘燈吟夜雨破榻臥秋山(方回桐江集/)¶
　　徐子美¶
　　　子美號芝石武林人¶
<pb:KR4i0062_WYG_077-19b>¶
　　句¶
杯行曲水春如昨字入昭陵土亦香(蘭亭/集)　(方回桐江/)¶
　　俞君錫¶
　　　君錫字仲疇苕溪人有竹屋詩槀¶
　　句¶
洗瓢魚隱石埽葉蜨移家荒店難尋酒長途半趁船¶
蛬聲依壞砌樹影倒寒池(方回桐江集/)¶
　　江石卿¶
<pb:KR4i0062_WYG_077-20a>¶
　　　石卿有得一文槀¶
　　句¶
太傅數日别劉公一紙書(方回桐江集/)¶
　　汪崇亮¶
　　　崇亮有白雲漫槀¶
　　青溪主客歌¶
野王手奏淮淝㨗門户歸來有旌節伸眉一笑紫髯秋¶
䄂中猶挾柯亭月山隂主人載雪舟掀篷繫䌫青溪頭¶
<pb:KR4i0062_WYG_077-20b>¶
平生耳熱欠一識若為牽挽行雲留一聲横玉西風裏¶
蘆花不動鷗飛起馬蹄依舊入青山桞梢不動天如水¶
(方回桐江集/)¶
　　方　至¶
　　　至號天慵分水人¶
　　句¶
缺多圓少人如月盛極衰來物易秋(方回桐江集/)¶
　　曽　澈¶
<pb:KR4i0062_WYG_077-21a>¶
　　　澈盱江人鮑輗過盱江遇一童子眉目疎朗語¶
　　　必援古今驚問逆旅主人子也明年載訪死矣¶
　　　得其詩一首于其同舎生¶
　　九齡行¶
我生九齡氣食牛喑嗚頓挫無匹儔白雲無根起天末¶
一身萬事同悠悠低頭拱手事先覺談笑未了成仇讐¶
一譽不足勝百毁言語起滅如浮漚聖賢可與知者道¶
麟鳯豈在山中遊蘧然夢覺大槐國江花昨夜生凉秋¶
<pb:KR4i0062_WYG_077-21b>¶
(谷音/)¶
　　孫　璉¶
　　　璉字器之大庾人家貧嗜書善吟詠不應舉躬¶
　　　耕織屨以為食夀百歳¶
　　述懷¶
坐倦秋樹根攝衣歩前邱横河澹如練破月西南流獨¶
持一尊酒悠然發清謳俯仰無不足吾生焉所求(谷音/)¶
　　薛　美¶
<pb:KR4i0062_WYG_077-22a>¶
　　　美號獨菴永嘉人¶
　　薛瓜廬吾宗人也吾不得而見之得見其詩斯可¶
　　矣太息而題于巻杪¶
結廬兄弟近長安弊郤儒冠竟不彈自茹芝來輕漢召¶
肎將𤓰去博唐官貧多樂事清無盡手冩新詩墨未乾¶
史筆須評隱君傳姓名應作古人看(𤓰廬詩附/)¶
　　詠桞¶
一撮嬌黄染不成蔵鴉未穩早藏鶯行人自謂傷離别¶
<pb:KR4i0062_WYG_077-22b>¶
枉折無情贈有情(全芳備祖/)¶
　　許　庚¶
　　　庚字伯先號萬松武林人¶
　　句¶
花盡辜啼鳥麻深没過人　硯潤浮殘墨琴乾響斷弦¶
(方回桐江集/)¶
　　黄　瀠¶
　　　瀠昭武人¶
<pb:KR4i0062_WYG_077-23a>¶
　　句¶
橋影不隨流水去漁歌偏帶夕陽來　當年不作南行¶
客他日應無北狩人(題鄭介夫祠/)　(方回桐江集/)¶
　　戚明瑞¶
　　　明瑞字子雲檇李人讀書㑹稽五雲山¶
　　句¶
舊夢不堪游螘國生涯只合在漁舟　鵂鶹歡喜舞南¶
風　望帝花飛春尚寒(方回桐江集/)¶
<pb:KR4i0062_WYG_077-23b>¶
　　王　儀¶
　　　儀字仲履¶
　　題婺源江氏琅玕閣¶
詩仙長倚玉䦨干句脱塵凢妙不難六月雪霜侵几研¶
一生煙火隔心肝鳯凰管徧風旋應翡翠窗深露不乾¶
記得月明扶醉上骨輕毛豎怯清寒¶
　　偶作¶
五月蘋花思渺然緑波憶蕩浦西船寧穿布韈青鞵底¶
<pb:KR4i0062_WYG_077-24a>¶
不醉琵琶緑繭弦山郭鶯啼春又暮蕭齋人静澹無煙¶
一言滿慰三年别借枕風前對榻眠(以上呉禮部詩話/)¶
　　李　商¶
　　記化蜨事¶
碧梧翠竹名家兒今作栩栩蝴蜨飛山川阻深網羅密¶
君從何處化飛歸¶
　　　(癸辛雜識楊昊字明之娶江氏少艾連嵗得子/明之客死之明日有蝴蜨大如掌徊翔于江氏)¶
　　　(旁竟日乃去及聞訃聚族而哭其蜨復來繞江/氏飲食起居不置也蓋明之未能割戀于少妻)¶
<pb:KR4i0062_WYG_077-24b>¶
　　　(稚子故化蜨以歸耳李商作詩記之/)¶
　　王　庭¶
　　　庭金華人賈似道幕官似道敗自殺¶
　　明堂侍祠¶
唱徹嚴更鳯鑰開侍祠濟濟列崇陔小臣亦忝廊西獻¶
惟秉温恭對越來¶
玉佩珊珊出禁扉金蓮分炬散芳菲祠班咫尺臨黄道¶
惹得天香滿䄂歸(咸淳臨安志/)¶
<pb:KR4i0062_WYG_077-25a>¶
　¶
　¶
　¶
　¶
　¶
　¶
　¶
　¶
<pb:KR4i0062_WYG_077-25b>¶
　¶
　¶
　¶
　¶
　¶
　¶
　¶
　宋詩紀事巻七十七¶
