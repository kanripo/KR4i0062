# -*- mode: mandoku-view; -*-
#+TITLE: 宋詩紀事
#+DATE: 2015-08-25 00:46:40.333665
#+PROPERTY: ID KR4i0062
#+PROPERTY: BASEEDITION WYG    
#+PROPERTY: JUAN 卷六十九
<pb:KR4i0062_WYG_069-1a>¶
欽定四庫全書¶
　宋詩紀事巻六十九　　　　　錢塘厲鶚撰¶
　　歐　良¶
　　　良南城人官司戸劉後村序其詩¶
　　句¶
璧固君所奇鏡亦妾所惜乍可返君璧妾鏡不可得(雜/興)¶
紅黄冬樹葉紫翠夕陽山(後村題跋/)¶
　　黄　昇¶
<pb:KR4i0062_WYG_069-1b>¶
　　　昇字叔暘號玉林¶
　　　(胡季直云玉林蚤棄科舉雅意讀書閒從吟咏/自適游受齋嘗稱其詩為晴空冰柱樓秋房聞)¶
　　　(其與魏菊莊友善併以泉石清士目之/)¶
　　游金精山(在贑州寧都縣道書三十五福地漢女/仙張麗英生有異質長沙王呉芮强委)¶
　　　(禽焉麗英乗雲空中語人曰吾金仙之精降治/此山言訖沖天而去)¶
曳履江城北逍遙訪仙鄉埽卻千里恨愛此六月涼雲¶
根埋宿雨木末酣斜陽峭崖列嵒竇老樹攀穹蒼地坼¶
三關暗天開一隙光青霄麗太白應此金之芒雙桃幾¶
<pb:KR4i0062_WYG_069-2a>¶
日熟冷笑癡呉王洞開人已去剛風舞霓裳仙凡本相¶
近此理自可量學詩未學仙凡骨生慚惶(金精風月/)¶
　　呉汝式¶
　　　汝式字伯成旴江人有雲卧詩集¶
　　游石仙分韻得觀字¶
閒攏兩袖秋步入沖寂觀古樹老雲中仙居毁巖半是¶
時零雨高葉脫西風亂怪禽走何忙澀水流不漫那知¶
張郎仙譎幻敢懸斷雷書貯紅崖愚下浪傳贊符碑儻¶
<pb:KR4i0062_WYG_069-2b>¶
長靈鬼物豈歌喚尚云劒埋山安得急推斷冷翁亦張¶
徒精氣不如散死坐豫樟空鑿竅競窺看何不葬山原¶
不然棄江畔烏鳶與螻蟻豈食吾一貫獨流天地閒萬¶
古亘光燦神仙固𣺌茫此事良可惋忍哉偷兒狂更擣¶
泥腹爛我來擬少休亭壓不敢玩黄冠三四人拙野只¶
欲竄延坐無好言令我住涼館飯餘且從觀逸興薄霄¶
漢琴鳴著高彈奕勝出奇算嘯咏壺隱樓撫事發長歎¶
大書同人名聊欲記遊翫陰霾淰輕寒日色倏昬晏倩¶
<pb:KR4i0062_WYG_069-3a>¶
人買村醪煮芋疊肴案清坐二更深一睡各鼻鼾曉來¶
登巖頭棘路解羈絆劃開天蓋寛遠景過飛翰幽叢摘¶
新查窺險身發汗居然束歸裝重下西巖畔我思古之¶
人豈只局窮閈觀海登泰山深高世閒冠斯巖雖荒榛¶
樂事實昭煥人心本然同今古未容判終當駕風雲高¶
蹈無畔岸作詩示兒童兹游吾豈憚(雲卧詩集/)¶
　　李顯卿¶
　　溪行¶
<pb:KR4i0062_WYG_069-3b>¶
枯朩扶疎夾道旁野梅倒影浸寒塘朝陽不到溪灣處¶
留得横橋一板霜(後村千家詩/)¶
　　陳天錫¶
　　絶句¶
舍南舍北雪猶存山外斜陽不到門一夜冷香清入夢¶
野梅千樹月明村(東臯雜錄/)¶
　　劉祖尹¶
　　　祖尹字怡堂義烏人¶
<pb:KR4i0062_WYG_069-4a>¶
　　題石壁精舍¶
結廬投老瞰羣峯隱隱松杉曲徑通剰種池邊千纛竹¶
近營林下一巢風攲眠盡絶春來夢趺坐閒看月墮空¶
檢點吾生婚嫁了子孫無事惱衰翁(義烏縣志/)¶
　　劉仕龍¶
　　　仕龍字時甫祖尹子知廉州¶
　　知廉州條上邊事落職主管台州崇道觀賦感¶
人生百年中窮通無定跡譬如風前花榮謝亦頃刻當¶
<pb:KR4i0062_WYG_069-4b>¶
時牧牛豎尊貴誰與敵顦顇種𤓰翁乃是封侯客丈夫¶
茍得時糞土成拱璧一朝恩寵衰黄金失顔色古今諒¶
皆然我獨何歎息(義烏縣志/)¶
　　曹既明¶
　　過林和靖舊址¶
短棹不歸雙鶴去一丘烟草寄山陰水邊疎影黄昏月¶
無限風騷在客心¶
　　有懷湖山留題恵因院¶
<pb:KR4i0062_WYG_069-5a>¶
湖山平生鄰松竹亦𤓰葛深期說情話跬步成契闊豈¶
無朝夕思或以塵累奪何當淡相從長年席不割¶
　　冷泉亭¶
朱簷日轉軒窗上碧嶂雲低草樹香山影倒沈波底月¶
夜闌相對瀉寒光¶
　　與同舍待浴靈芝寺中¶
一雨洗秋色湖山増眼明翻翻水中荷作此凄涼聲我¶
輩本憔悴客飯千里程願言滌塵土冠蓋臨華京¶
<pb:KR4i0062_WYG_069-5b>¶
　　夜宿浙江亭¶
夜半潮聲撼客牀卧聽柔櫓鬧空江驚迴倦枕鄉關夢¶
海日烘山上曉窗(以上咸淳臨安志/)¶
　　吳　珩¶
　　龍興寺(在昌化縣千頃山/)¶
松檜陰中六月清異花靈草不知名客從瓊液山頭過¶
人在水晶宫上行千尺翠嵐分月色一軒寒籟動秋聲¶
登臨不厭躋攀峻貪看雲從舄下生¶
<pb:KR4i0062_WYG_069-6a>¶
　　梵安院(在昌化縣石筍山/)¶
山腰小徑細如繩山鳥關關喜弄晴黄菊有情留客醉¶
白雲無事伴人行野流合處堪分字草藥枯來欲問名¶
回首渡頭詩思逸漁舟一笛晩風清(以上咸淳臨安志/)¶
　　黄文雷¶
　　　文雷字希聲旴江人有看雲小集¶
　　晩立¶
獨游得荒蹊晩意與心㑹水聲遠纔聞山色靜可對鳥¶
<pb:KR4i0062_WYG_069-6b>¶
語林塘邊犬吠籬落外柴門未須關月在東峯背¶
　　西域圖¶
大哉天地間品類不可齊誰為好事人貌此縣度西松¶
花瑣碎沙草肥是閒可牧羊千蹄可憐羣鹿正走險或¶
爾剝割衣其皮啜湩樹樺尚有理穴&KR1502;插齒吁何為吾¶
聞中原全盛時重譯四走朝京師懷方象胥飭乃事幻¶
人詭伎何能奇還君此畫雙涕洟願賦周官王㑹詩¶
　　二橋(圖/)¶
<pb:KR4i0062_WYG_069-7a>¶
翔龍下巻江東土孫郎初得橋家女橋家本是重曹瞞¶
隻雞斗酒空酸楚衿情正用留阿瑜尚得人前稱肺腑¶
百年王氣竟銷沈妙寫丹青嬌欲語香閨搦管記何書¶
並蔕芙蓉按花譜那知不是未嫁時本末無從勘彤史¶
詞人多事管閒愁銅雀紛紛底歌舞儘强被髮向黄壚¶
只與東阿傳洛浦¶
　　昭君行(并序/)¶
　自石季倫始賦昭君曲以後作者寖多不容措手每¶
<pb:KR4i0062_WYG_069-7b>¶
　恨沿襲之誤作漢初和親意著詠非也又按竟寧元¶
　年呼韓邪既壻漢氏其年五月宫車晏駕矣因併著¶
　之不惟袪詞人之失亦以解昭君於地下云¶
君不見未央前殿羅九賓漢皇南靣呼韓臣無人作歌¶
繼大雅至今遺恨悲昭君内殿春閒鬬馮傅掖庭新花¶
隔烟霧嫖姚枉奪燕支山玉顔竟上氊車去人生流落¶
那得知不應畫史嫌蛾眉癡心只恐琵琶語歸夢空隨¶
鴻雁飛穹廬隨分薄梳洗世閒禍福還相倚上流厭人¶
<pb:KR4i0062_WYG_069-8a>¶
能幾時後來燕啄皇孫死野狐落中高臺傾宫人斜邊¶
曲畤平千秋萬嵗總如此誰似青冢年年青¶
　　往年因讀岳王傳嘗為之賦今過東林睹其遺像¶
　　感而申頌之¶
欲壞長城豈自由江人重唱白符鳩熏天富貴還須盡¶
從古忠良類若讎獄吏但能書牘背相公終欲割鴻溝¶
書生志念閒無用長想朱雲地下遊¶
　　冬郊¶
<pb:KR4i0062_WYG_069-8b>¶
冬郊見初晴空林夕陽㬉歸牛無人驅欲涉行轉緩新¶
稾明屋山失喜雀爭喚絶勝門外人流冗及嵗亂(以上/看雲)¶
(小集/)¶
　　胡仲參¶
　　　仲參字希道清源人有竹莊小稾¶
　　晩雨¶
勃姑鵶舅叫樓西春色陰晴景不齊濃墨四垂收不起¶
明邊一片夕陽低¶
<pb:KR4i0062_WYG_069-9a>¶
　　雪晴泛湖¶
雪後湖清淺令人心眼開林疎知寺近冰合礙舟回寒¶
色欺吟鬢斜陽入酒杯山行已清絶況復是尋梅¶
　　過永春縣¶
距城纔百里世路便難平碣石唐人墓桃源晉地名危¶
譙依嶽勢荒市帶溪聲往日罹兵火頽垣蔓草生¶
　　寒夜作¶
生計尚茫茫微吟思故鄉羈愁消不盡寒夜未為長門¶
<pb:KR4i0062_WYG_069-9b>¶
掩梅花月禽翻竹葉霜挑燈裁錦字明發有歸航¶
　　和伯氏春雨中韻¶
兩隄楊柳拂新亭怪㡳遊人嬾踏青手撚梨花成小立¶
半窗湖水雨冥冥(以上竹莊小稾/)¶
　　陳伯山¶
　　　伯山號東湖寓客¶
　　同廖繼道游洞霄¶
勝日事幽尋乗興從所適西風飄杖屨偶作洞霄客穿¶
<pb:KR4i0062_WYG_069-10a>¶
雲渡澗岡捫蘿轉空碧七人今何在九鎖峯巒密黄冠¶
喜我輩傾懷論宿昔汲泉煮山苗異氣穿几席區區名¶
利人到此塵機息(洞霄詩集/)¶
　　程以南¶
　　　以南理宗朝官祕閣校理¶
　　苕溪晩泊¶
一笑苕溪上微茫駐日曛鷺沙行个字魚浪出圓紋晩¶
色三家市秋容幾樹雲行藏知有分莫誦北山文(湖州/府志)¶
<pb:KR4i0062_WYG_069-10b>¶
　　杜　東¶
　　　東字晦之號月渚¶
　　綠珠¶
以色危身豈不知甘心死别不生離樓前甲士紛如雪¶
正是花飛玉碎時¶
　　平山堂¶
平山堂下水雲重孤笛凄涼淡月中不見龍蛇飛素壁¶
只餘狐兔戍離宫仙翁己去風流盡世事俱隨夢幻空¶
<pb:KR4i0062_WYG_069-11a>¶
廣武無人同此意慨然止有淚臨風(以上詩家鼎臠/)¶
　　何宋英¶
　　題六和塔下秀江亭¶
呉國山迎越國山江流呉越兩山間兩山相對各無語¶
江自奔波山自閒風帆烟棹知多少東去西來何日了¶
江潮淘盡古今人只有青山長不老(咸淳臨安志/)¶
　　薛師魯¶
　　　師魯鄞人官郡判¶
<pb:KR4i0062_WYG_069-11b>¶
　　苦雪¶
六出夫何甚經旬散野堂喜心翻作厭瑞物恐為殃嵗¶
晩思薪火天寒望太陽荒村風雪裏賴有隔年糧(甬上/耆舊)¶
(集/)¶
　　陳　俞¶
　　雨後過瑪瑙寺¶
借屋傍精廬無事數來往披草通泉流刻樹記筍長微¶
風四山落小立領松響詎名息諸緣暫喜脫塵網(咸淳/臨安)¶
<pb:KR4i0062_WYG_069-12a>¶
(志/)¶
　　潘中父¶
　　題釣臺¶
焚阬禍作逃園綺明哲保身寧餓死溺冠漫罵又一秦¶
織畚鼓刀恬不恥子房託疾封留歸齊魯大臣那可比¶
此意寥寥二百載阿諛往往居帝師中興天幸有光武¶
下士謙恭冠千古布衣本以道義交不問故人登九五¶
朅來過我路幾程征衫猶作戰血腥睡餘伸腳稍加腹¶
<pb:KR4i0062_WYG_069-12b>¶
安得細事關天星歸歟宜審苞桑戒勿念潔身増感慨¶
君持大柄理乾坤我把絲綸老湍瀨(釣臺集/)¶
　　李時¶
　　途中遇雪¶
天寒鴉欲棲客路尚遲遲泥滑寒驢澀風斜破㡌攲雲¶
藏山斷絶梅苦雪禁持客裏愁無著愁邊卻有詩(後村/千家)¶
(詩/)¶
　　呉季先¶
<pb:KR4i0062_WYG_069-13a>¶
　　　季先臨川人¶
　　遊梅壇有感¶
小立仙壇挹斗箕著身高處覺天低南昌吏隱清風在¶
喚醒時人一枕迷(梅仙事實/)¶
　　陳亦梅¶
　　梅花¶
江郊車馬滿斜輝爭赴城南未掩扉要識梅花無盡藏¶
人人襟袖帶香歸(全芳備祖/)¶
<pb:KR4i0062_WYG_069-13b>¶
　　聞人祥正¶
　　宫詞(集句/)¶
春風院院落花堆花氣濃熏入酒杯日午殿頭宣索鱠¶
小舟撐出柳陰來(王建/)　(鄭獬/)　(花蘂夫人/)　(徐師川/)¶
珠簾約住牡丹風金殿香消翠綺櫳應作巫陽春夢句¶
日高猶睡綠窗中(宋景文/白居易)　(李商隱/)　(晏叔原/)¶
珠箔輕明拂玉墀漢宫仙掌露淋漓金釵墜鬢分行立¶
等候官家未出時(李商隱人文潞公/花蘂夫)　(歐陽公/)¶
<pb:KR4i0062_WYG_069-14a>¶
學畫蛾眉獨出羣越羅巴錦不勝春承恩數上南薰殿¶
無奈宫中妒殺人(潘閬千張曙/後村  家詩)　(杜甫/)　(李白/)¶
　　黄祖潤¶
　　　祖潤官戸曹有和劉潛夫百梅絶句¶
　　梅花¶
天籟消沈斗柄斜繞枝忽起䕶巢鴉素娥青女新梳洗¶
來鬬寒梅半夜花¶
林間翠羽啄枯槎邂逅孤笻次水涯飛過小溪留數語¶
<pb:KR4i0062_WYG_069-14b>¶
殷勤報有隔橋花(後村題跋/)¶
　　黄　鑄¶
　　　鑄字亦顔號乙山(曰璐按絶妙好詞作晞顏/)¶
　　贄見洪師¶
風烟入暝少人行獨鶴來依帝子城華表柱頭霜月冷¶
獨贏清夢到鐘聲(詩家鼎臠/)¶
　　趙愚齋¶
　　客中清明¶
<pb:KR4i0062_WYG_069-15a>¶
紅塵烏㡌寄他鄉欲語春愁帕斷腸惆悵清明歸未得¶
借人門戸插垂楊(梅磵詩話/)¶
　　陳　琰¶
　　　琰字粲山¶
　　題二陸祠¶
塵暗香殘二俊祠可憐詞藻妙當時聨鑣入洛成何事¶
一段凄涼鶴不知(梅磵詩話/)¶
　　郭君舉¶
<pb:KR4i0062_WYG_069-15b>¶
　　天聰洞¶
混沌何年鑿天聰亦强名我疑龍窟宅人說鬼經營梯¶
向巖邊接雲從洞裏生此行頑健甚腳力十分輕(雁山/志)¶
　　龔桂馨¶
　　題桃花源¶
碧樹花開醉晩春靈槎幾度汎天津可憐太守仙緣薄¶
不是衣冠不屬秦(桃花源集/)¶
　　金子潛¶
<pb:KR4i0062_WYG_069-16a>¶
　　　子潛休寧人潭州司戸¶
　　雲巖¶
丹崖何突兀與客共躋攀一嘯九天闊斷雲千古閒杖¶
行龍虎背袖拂斗牛間願言覓刀圭乗風弄羽翰(齊雲/山志)¶
　　王月浦¶
　　荷花¶
雨餘無事倚䦨干媚水荷花粉未乾十萬瓊珠天不惜¶
綠盤擎出與人看¶
<pb:KR4i0062_WYG_069-16b>¶
　　瓊花¶
蕃釐觀裏瓊花樹天地中閒第一花此種從何探源委¶
東風無處著繁華千鬚蔟蜨團清馥九萼聨珠異衆葩¶
幾見朱衣和露翦金瓶先進帝王家(以上全芳備祖/)¶
　　程元岳¶
　　　元岳字申甫歙人理宗朝官工部侍郎¶
　　雲巖¶
直上雲巖絶頂峯始知塵世有仙蹤懸崖蘚潤經年雨¶
<pb:KR4i0062_WYG_069-17a>¶
滿地花飄昨夜風日月往來蒼翠杪烟霞舒巻畫圖中¶
瑤臺禮罷笙簫歇萬壑松聲自羽宫(齊雲山志/)¶
　　薛師石¶
　　　師石字景石永嘉人有𤓰廬詩¶
　　　(東閣趙汝回序云𤓰廬翁毎與四靈聚吟獨主/古淡融狹為廣夷鏤為素神悟意到自然清空)¶
　　　(荆山劉植跋云𤓰廬耕釣于㑹昌湖上多肥遯之/辭舒性情之正得象外之趣酌繩尺之嚴)¶
　　𤓰廬¶
近來有新趣買得薛能園疎壤延𤓰蔓深鋤去草根花¶
<pb:KR4i0062_WYG_069-17b>¶
前長載酒月下只開門最識田家樂辛勤更不言¶
　　漁父詞¶
鄰家船上小姑兒相問如何是别離雙墜髻一彎眉愛¶
看紅鱗比目魚¶
春融水暖百花開獨棹扁舟過釣臺鷗與鷺莫相猜不¶
是逃名不肯來¶
　　題南塘薛圃¶
門對南塘水亂流竹根橘柢自成洲中間老子隱名姓¶
<pb:KR4i0062_WYG_069-18a>¶
只聽漁歌今白頭¶
　　送葉宰赴豐城¶
君往為官處江西冦已平獄閒空劒氣堂靜響琴聲有¶
法催常稅無私得衆情時方急賢路名定逹公卿¶
　　大龍湫¶
昔聞天下士衡嶽稱崇丘又聞天下水江漢為巨流古¶
有山海經歷歷敘九州李唐三百載詩書無一留及觀¶
酈道元此地亦不收不知諾矩那何事能窮搜我來𤣥¶
<pb:KR4i0062_WYG_069-18b>¶
妙境萬丈懸清湫石壁去無極百里彌道周雲氣冒羣岫¶
龍宫深以幽輕輿巖壑底竟日涉溪游陰晴異瞻矚遠¶
近難搜摟飄如飛素練粲若散琳璆風掀一潭雨佛坐¶
四時秋喧呼勢益驟洶湧聲彌遒變化有如此溥博誰¶
與儔吾謂神龍力豈繄人鬼謀稽首荷元遇久坐勞雙¶
眸一杯卻嵐暑旋步轟雷稠以無澹世慮歘起杞人憂¶
何當騎天狼滿引射斗牛(以上𤓰廬詩/)¶
　　句¶
<pb:KR4i0062_WYG_069-19a>¶
半洞容千佛諸峯共一雲(游雁/山)泉涌龍頻躍山靈鳥¶
不來(石橋/)　(𤓰廬詩王汶跋/)¶
　　李炎子¶
　　　炎子號竹溪¶
　　定王臺¶
長安輦土築高臺帝子規模亦壯哉世事幾經羊胛熟¶
邊愁多趁鴈聲來城頭煙樹旌旗合柳外雲山水墨開¶
萬里乾坤歸老眼不堪西望正風埃(詩林萬選/)¶
<pb:KR4i0062_WYG_069-19b>¶
　　徐寳之¶
　　　寶之理宗時貢士¶
　　句¶
炊熟風瓢動吟歸雪硯枯　盡日飛花急隔溪芳草深¶
(後村題跋/)¶
　　黄大受¶
　　　大受字德容南豐人有露香拾稾¶
　　　(鄭安晩跋云黄君詩如行㵎谷秋空月曉松竹/策策有聲再世屈于右階㑹有知者其勿督過)¶
<pb:KR4i0062_WYG_069-20a>¶
　　　(一丁字/)¶
　　油口夜飲醉卧一室及覺三鼓矣秋夜新冷雨溼¶
　　蟲鳴展轉不能成寐於是浩然有歸志¶
一榻翛然著醉儂沈沈清夜大槐宫夢回作惡酒氣重¶
枕上不眠歸興濃點滴落堦添悶雨凄清遶壁訴寒蟲¶
計行良未成端緒何處高樓撞曉鐘¶
　　寧化白水磜¶
雪瀑從天下餘流亦建瓴雙崖逼秋氣九地殷雷聲虎¶
<pb:KR4i0062_WYG_069-20b>¶
穴山川險蛟涎草朩腥負鹺由此徑異日不堪行¶
　　枝江九日簡周宰¶
日車不照出郊車門外天陰雲尚麤青州未有居士供¶
白衣知是誰家奴江山有恨横饑眼萸菊無情對卧壺¶
贏得閒關吟苦句定無人敢喚催租(以上露香拾稾/)¶
　　葛起耕¶
　　　起耕字君顧丹陽人有檜庭吟稾¶
　　記夢¶
<pb:KR4i0062_WYG_069-21a>¶
綺寮縹緲敞虚明鵠峙鸞停䕶碧城珠蘂一枝春共瘦¶
玉環雙佩月同清曾題洛賦緘新意卻拊湘弦寄遠情¶
十二䦨干風細細覺來依約記棊聲¶
　　次子泉韻¶
月轉庭花玉一䦨寶釵不卸待郎看丁香擬結相思夢¶
無奈東風作社寒¶
　　樓上¶
樓上何人吹玉簫數聲和月伴春宵斷腸喚起江南夢¶
<pb:KR4i0062_WYG_069-21b>¶
愁絶寒梅酒半銷¶
　　宫詞¶
銀漏疎風透玉屏碧梧枝上雨三更依稀似寫華清恨¶
雲冷香消夢不成(以上檜庭吟稾/)¶
　　陳子予¶
　　秋思¶
柳岸風條頓老橘林露葉猶香門對一天秋色人行十¶
里斜陽(詩家鼎臠/)¶
<pb:KR4i0062_WYG_069-22a>¶
　　薛　泳¶
　　　泳字叔似一字沂叔天台人¶
　　游洞霄宫¶
羣山皆玉立中有一峯危天近秋容薄松深夜月遲洞¶
因尋藥入席為聽泉移此趣無人㑹臨風酒一巵(洞霄/詩集)¶
　　句¶
柳斷橋方出烟深寺欲浮(新堤/小泛)歸心如病葉一片落江¶
城(早秋歸興/)　(深雪偶談/)¶
<pb:KR4i0062_WYG_069-22b>¶
　　馬宋英¶
　　　宋英溫州人以畫名¶
　　游淨慈寺寫古松于壁因題¶
磨出一錠兩錠墨掃出千年萬年樹月明烏鵲誤飛來¶
踏枝不著空歸去¶
　　　(圖繪寶鑑丁大全丞相賞其詩畫急命索之人/忌其能閟不令出卒不遇)¶
　　楊　潛¶
　　題釣臺¶
<pb:KR4i0062_WYG_069-23a>¶
遐想當年隱富春生涯只寄一絲綸幸逢白水為真主¶
肯向青山訪故人試問勒功依日月何如占象動星辰¶
回頭四七皆陳迹獨有先生迹未陳(釣臺集/)¶
　　黄宜山¶
　　題竹閣¶
移自孤山占北山荒涼老屋萬琅玕櫻桃楊柳空花夢¶
千古清風滿閣寒¶
　　題和靖墓¶
<pb:KR4i0062_WYG_069-23b>¶
墳邊疎影尚横斜鶴老苔荒處士家獨立東風難著語¶
只攜樽酒酹梅花(以上咸淳臨安志/)¶
　　李仁本¶
　　　仁本號裕齋¶
　　桂殿秋辭¶
飛翠蓋走籃輿亂山千疊為先驅洞天迎目深且窈滿¶
耳天風吹步虚(洞霄詩集/)¶
　　陳元鑑¶
<pb:KR4i0062_WYG_069-24a>¶
　　　元鑑號東㵎¶
　　金陵懷古¶
英雄戰守幾春秋虎踞龍盤古石頭北固只憑江水在¶
中原長對夕陽愁曹劉漫有經營志王謝空遺富貴羞¶
舉目便懷千古恨鳳凰臺上不須游(詩家鼎臠/)¶
　　沈　說¶
　　　說字惟肖龍泉人有庸齋小集¶
　　紙衾¶
<pb:KR4i0062_WYG_069-24b>¶
繭靣新乾帶露揉春回斗帳伴吟愁殘年已辦蒙頭過¶
風雪從敎打戍樓¶
　　溪樓¶
心遠俗塵隔樓高野興多稻花黄雀雨山影白鷗波灘¶
澀推船上橋危挽客過日斜闌倚徧無句奈愁何¶
　　馮公嶺¶
曉上馮公嶺艱難見客情雨和殘葉落身逐亂雲行野¶
店山腰出秋泉石罅生若將世途比此路更為平¶
<pb:KR4i0062_WYG_069-25a>¶
　　晚春¶
白頭何計是生涯日日尊前卧落花綠滿池塘無一夢¶
夜來風雨過誰家(以上庸齋小集/)¶
　　魯應龍¶
　　　應龍字子謙嘉禾人有閒窗括異志¶
　　題飛星石¶
錦石雙飛下翠微忽看移入小巖扉靈光夜靜歸山¶
徑翠影秋寒上佛衣滇海始知鯨欲動零陵不獨燕能¶
<pb:KR4i0062_WYG_069-25b>¶
飛只今五色曽何補自採奇峯築釣磯¶
　　　(閒窗括異志陳山觀音殿曩年忽有兩石從半/山鬬墜而下一從殿後壁滾入大士座下一墜)¶
　　　(殿之西屋瓦無損不知從何而入今二石尚存/留題者甚多余乙卯嵗到祠下嘗賦于壁以記)¶
　　　(其事云/)¶
　　李　堅¶
　　題宜興沖寂觀¶
玉兔朝天去不回空餘露井薦晨杯屋鈴不語明如掌¶
無復凌波逸士來¶
<pb:KR4i0062_WYG_069-26a>¶
　　　(咸淳毘陵志沖寂觀在縣西北六十里唐周長/官所居井有白兔升天拾為觀南唐隱者許堅)¶
　　　(至此浴滆湖履波而逝李堅詩云云/)¶
　　邵梅溪¶
　　　梅溪錢唐人¶
　　曹娥江¶
客舟艤盡江頭月忍聽寒潮聲哽噎那知江上無情波¶
總是曹娥眼中血(娥江題詠/)¶
　¶
<pb:KR4i0062_WYG_069-26b>¶
　¶
　¶
　¶
　¶
　¶
　¶
　¶
　宋詩紀事巻六十九¶
