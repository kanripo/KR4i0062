# -*- mode: mandoku-view; -*-
#+TITLE: 宋詩紀事
#+DATE: 2015-08-25 00:46:39.663997
#+PROPERTY: ID KR4i0062
#+PROPERTY: BASEEDITION WYG    
#+PROPERTY: JUAN 卷四十一
<pb:KR4i0062_WYG_041-1a>¶
欽定四庫全書¶
　宋詩紀事巻四十一　　　　　錢塘厲鶚撰¶
　　王晞韓¶
　　　晞韓興化軍人宣和六年進士紹興閒樞密樓¶
　　　炤宣撫闗陜辟為屬改京秩朝廷欲借兵西夏¶
　　　犄角金人差管押生蕃三百餘口歸夏國道無¶
　　　疎虞累遷大理少卿方庭實宣諭陜西贈以詩¶
　　　晞韓和之時秦檜方主和議誣以他獄欲置之¶
<pb:KR4i0062_WYG_041-1b>¶
　　　死上閔其勞移潯州赦歸卒¶
　　和方廷實見贈¶
誰憐定逺不生還驛騎翩翩出漢闗未肻西風回馬首¶
要傳飛檄過千山(莆陽文獻/)¶
　　張　闡¶
　　　闡字大猷永嘉人宣和六年進士高宗朝累遷¶
　　　宗正少卿孝宗朝遷工部尚書顯謨閣學士奉¶
　　　祠卒諡忠簡¶
<pb:KR4i0062_WYG_041-2a>¶
　　奉祠後作¶
八請犯天顔今朝出漢闗渾如倦飛鳥日暮傍巢還(合/)¶
(璧事類後集/)¶
　　王之道¶
　　　之道字彥猷號相山居士無為軍人宣和六年¶
　　　進士建炎中保山寨攝鄉郡尋以議和忤秦檜¶
　　　晩起漕湖南官樞密使有相山集¶
　　蒙城早行(蒙城在應天府汴河西上入京路/)¶
<pb:KR4i0062_WYG_041-2b>¶
殘月千家閉荒城萬木號舉頭華葢近回睇啟明高野¶
迥霜迎面風清冷透袍十年河上路從此步金鼇(瀛奎/律髓)¶
　　繡溪¶
畫橋雕檻接招提新有幽人傍繡溪千頃波明天上下¶
兩匳光映水東西飛樓湧殿參差見古木修篁咫尺迷¶
此景此時君信否綠楊影裏囀黄鸝(廬州志/)¶
　　詹度¶
　　　度宣和中資政殿學士同知燕山府¶
<pb:KR4i0062_WYG_041-3a>¶
　　送宣撫童貫平燕班師¶
長途春色送英雄滿目江山暎日紅劒㦸夜揺楊桞月¶
旌旗曉拂杏花風行時一決平戎策到後須成濟世功¶
為報燕山諸將吏太平取在笑談中(三朝北盟會編/)¶
　　蔡　柟¶
　　　柟字堅老南城人嘗為宜春别駕宣和以前人¶
　　　歿于乾道庚寅曾公巻吕居仁輩皆與倡和有¶
　　　雲壑隠居集浩歌集¶
<pb:KR4i0062_WYG_041-3b>¶
　　泊釣臺¶
高臺百尺凌空碧維舟夜乆霜月白癭木窣窣搖枯藤¶
寒瀬潺潺落蒼石先生退隠知幾年漢家鐘鼎徒凌烟¶
高風千古磨不盡山水照映長明鮮我來俯仰慚羈旅¶
衝寒愁怕𤣥冬暮此身不負白鷗盟暫此遲留亦何預¶
起來搔首江茫茫孤篷卻逐雁隨陽人生遊行豈易得¶
惟有此夕難相忘(釣臺集/)¶
　　登郡學稽古閣晩望¶
<pb:KR4i0062_WYG_041-4a>¶
簷外川原迥煙中草樹㣲山城暮吹角客子淚霑衣歳¶
月經身老行藏與願違歸禽帶落日渺渺背人飛¶
　　詠新荷(堅老嘗謁韓子蒼令賦此詩/)¶
朱闌橋下水平池四面無風桞自垂疑是水仙吟意嬾¶
碧羅箋巻未題詩(以上西江通志/)¶
　　陸元光¶
　　　元光字蒙老歸安人博學善吟詠宣和初為嘉¶
　　　興令後改晉陵¶
<pb:KR4i0062_WYG_041-4b>¶
　　詠蟬¶
綠隂深處汝行藏風露從來是稻粱莫倚髙枝縱繁響¶
也須回首顧螳螂¶
　　　(庚溪詩話䝉老宰晉陵時州幕官有好䜛謗同/列者一日同㑹聞蟬䝉老即席賦此其人聞而)¶
　　　(少戢/)¶
　　嘉禾八詠(存二首/)¶
　　　金魚池¶
池上春風動白蘋池邊清淺見金鱗新波巳縱游魚樂¶
<pb:KR4i0062_WYG_041-5a>¶
調笑江頭結網人¶
　　　五柳橋¶
五桞先生倦折腰孤眠千載仰風標青衫令尹頭如雪¶
不厭朝昏過此橋(至元嘉禾志/)¶
　　鄭　強¶
　　　強閩人宣和中萍鄉令¶
　　化成巖¶
城郭囂塵外江山勝槩中鏗然一灘水和以萬松風夾¶
<pb:KR4i0062_WYG_041-5b>¶
徑森竒石危亭納大空蒼巖不能語曾識贊皇公(袁州/府志)¶
　　程　瑀¶
　　　瑀字伯㝢饒州浮梁人宣和中太學試第一官¶
　　　屯田郎中謫監漳州鹽税高宗朝累除兵部尚¶
　　　書龍圖閣學士提舉江州太平宫卒有飽山集¶
　　拜程剛愍公墓¶
早從賔客傅青扉晩舉絲綸對紫微忠憤欲先同列死¶
邊塵驚繞屬車飛墓閒挂劒心猶在帳下談經事已非¶
<pb:KR4i0062_WYG_041-6a>¶
太學諸生皆白髮汪汪老淚溼征衣¶
　　　(饒州府志公名振字伯玉樂平人少入太學徽/宗幸學以右職除官累擢國子司業兼太子舍)¶
　　　(人靖康元年以吏部侍郎尹開封金兵至及于/難高宗立贈端明殿學士賜諡剛愍墓在樂平)¶
　　　(懐義鄉/)¶
　　李　芬¶
　　　芬宣和進士¶
　　呉將軍元瑜丹青妙當世呉王命扁舟下海陵貎¶
　　徐神翁像以歸故為詩叙其事以贈¶
<pb:KR4i0062_WYG_041-6b>¶
秦皇寤寐茅盈語鋭意長生欲輕舉徐福藥就仙骨成¶
雲海茫茫但延佇東西日月秋復春海變桑田更幾人¶
忽思重看舊寰宇驂鸞直下江淮濵布衣野叟不耕藝¶
自向琳宫操祓篲祕語親書悟世人一坐忽驚三十歳¶
淮南奉道聞真蹟命使扁舟訪消息畫手從來獨擅長¶
一見仙風心自得歸來目斷蒼烟垠三尺生綃醉墨翻¶
軸上神翁不觧語彷彿白鶴乘孤雲海陵相望一千里¶
嗟我塵勞未云已授書圯上會有期誠心願取黄公履¶
<pb:KR4i0062_WYG_041-7a>¶
(宣和畫譜/)¶
　　黄次山¶
　　　次山字季岑豐城人宣和進士建炎中官吏部¶
　　　郎中提㸃湖南刑獄有三餘集¶
　　田家春日¶
緯竹梁溪面誅茅舍道傍臘收冰下紙春課社前薑露¶
草牛羊長風花杖屨香人生但如此官獨為誰忙(前賢/)¶
(小集拾遺/)¶
<pb:KR4i0062_WYG_041-7b>¶
　　趙良嗣¶
　　　良嗣本遼人馬植因童貫來降改姓名李良嗣¶
　　　薦于朝獻策伐遼賜國姓累官延康殿學士光¶
　　　祿大夫以罪奪職靖康初戮于桞州¶
　　宣和四年使金作¶
朔風吹雪下雞山獨暗穹廬夜色寒聞道燕然好消息¶
曉來驛騎報平安(馬擴茅齋自序/)¶
　　上京作¶
<pb:KR4i0062_WYG_041-8a>¶
建國舊碑邊月暗興王故地野風乾回頭笑向王公子¶
騎馬隨軍上五鑾¶
　　　(桯史趙良嗣絳人來降以能文為裕陵眷遇曾/兼史局令續通鑑長編重和元年十二月推修)¶
　　　(四朝會要帝系后妃吉禮三類賞良嗣以參詳/轉秩後坐誅余讀北遼遺事見良嗣與王瓌使)¶
　　　(女真隨軍攻遼上京城破有詩云五鑾乃上京/殿名保機之故巢也)¶
　　劉　佖¶
　　　佖宣和閒為昌國尉¶
　　投洩潭龍宫¶
<pb:KR4i0062_WYG_041-8b>¶
未躍天衢卧寂寥碧潭流溢海山腰埋藏頭角雖經歳¶
際會風雲在一朝既若有心成變化豈能無意及枯焦¶
神蹤許為蒼生起願擊香車上九霄(延祜四明志/)¶
　　李處權¶
　　　處權字巽伯洛陽人邯鄲公淑曾孫宣和閒與¶
　　　陳叔易朱希真以詩名南渡後嘗領三衢有崧¶
　　　菴集¶
　　送二十兄還鎮江¶
<pb:KR4i0062_WYG_041-9a>¶
此行檢校幽棲事佳處知公故未忘新筍豈應過母大¶
舊松想已及人長老來對客須靈照貧後持家藉孟光¶
世亂身危何處是二年孤負北窗涼(瀛奎律髓/)¶
　　呉　可¶
　　　可字思道金陵人宣和末官至團練使責授武¶
　　　節大夫有詩名¶
　　　(孫仲益作汪彥章墓誌云大璫梁師成用事小/人朋附目為隠相武人呉可者師成許以能詩)¶
　　　(至出入臥内公罷符寳可過公致師成意曰聞/名乆矣幸不鄙過我禁從可拱而俟也公謝不)¶
<pb:KR4i0062_WYG_041-9b>¶
　　　(注客曰吾曹望隠相之門如在天上召而不往/何故公曰若使我與可輩為伍耶)¶
　　　(李端叔䟦云思道詩妙處畧無斧鑿痕字字皆/有來歴)¶
　　病酒¶
無聊病酒對殘春簾幙重重更掩門惡雨斜風花落盡¶
小樓人下欲黄昏¶
　　戲作冷語¶
(闕十八字/)　　　　　　　　　　　　　　思如冬¶
露下紫薇花影中長哦白雪明光宫衆泉涌此萬巻胷¶
<pb:KR4i0062_WYG_041-10a>¶
　　春霽¶
南國春光一半歸杏花零落淡胭脂新晴院字寒猶在¶
曉絮欺風不肻飛(以上墨莊漫錄/)¶
　　小醉¶
小醉初醒過竹村數家殘雪擁籬根風前有恨梅千㸃¶
溪上無人月一痕¶
　　次韻劉元舉子規¶
蜀魄悲鳴楚國春試憑清些與招魂柔腸欲斷雲横嶺¶
<pb:KR4i0062_WYG_041-10b>¶
幽夢初回月挂村客舍花光隨野水故園桞色負柴門¶
飽聞錦里無窮樂早晩歸來訪子孫¶
　　遊清涼寺¶
延步石城塢迢迢去興長野田耕晩雨寒樹倚斜陽載¶
酒追狂客論才得漫郎無因遂高蹈時復借山房(以上/)¶
(前賢小集拾遺/)¶
　　贈戴彥衡¶
病來謾喜折釵股老去尚懐雙脊龍他日扁舟會乘興¶
<pb:KR4i0062_WYG_041-11a>¶
摩挲圭璧小從容¶
　　　(羅願新安志新安墨以黄山名數十年來造者/乃在婺源黄岡山戴彥衡呉滋為最彥衡自紹)¶
　　　(興八年以薦作復古殿等墨其初降雙角龍樣/是米待制元暉所畫繼作圭壁及戲虎樣時議)¶
　　　(欲就禁苑為窯稍取九里松古松為之彥衡以/松生道旁平地不可用其後衢池工者載他山)¶
　　　(松往造亦竟不成彥衡未幾死嘗出貢餘一圭/示米公米以為罕有其比詩人呉可贈詩云云)¶
　　句¶
東風可是閒來往時送紅梅一陣香¶
　　　(優古堂詩話李方叔喜呉可小詩云云殊不知/張芸叟酴醿詩亦云晩風亦自知人意時去時)¶
<pb:KR4i0062_WYG_041-11b>¶
　　　(來管送香/)¶
　　趙季西¶
　　　季西宣和閒人¶
　　丹青閣¶
跨壑飛簷屋數楹上横山色下溪聲等閒題作丹青閣¶
未必丹青畫得成¶
　　　(方與勝覽在建寧府開元寺側元豐初太守石/禹勤建宣和中趙季西命名且賦詩云)¶
　　章　憲¶
<pb:KR4i0062_WYG_041-12a>¶
　　　憲字叔度呉郡人宣和中監漢陽酒税有復軒¶
　　　集¶
　　　(呉郡志章甫字端叔自建之浦城徙居于呉崇/寧初除都官郎中尋挂冠歸藏書萬巻讎校精)¶
　　　(宻年六十二卒子八人憲其一也憲樂道好徳/操履高潔鄉里謂之隠君子其學師事王信泊)¶
　　　(而與朱子發吕居仁等游嘗自作復軒記謂葺/先人之廬治東廡之軒以貯經史百氏之書名)¶
　　　(之曰復以警其學其後圃又有清曠堂詠歸清/閟遐觀三亭以慕古尚賢皆有詩)¶
　　登齊雲樓¶
飛樓縹緲瞰呉邦表裏江湖自一方曲檻高窗雲細薄¶
<pb:KR4i0062_WYG_041-12b>¶
落霞孤鶩水蒼茫固知興廢因時有獨覺江山共古長¶
回首中原正愁思不堪殘日半規黄¶
　　題處士顧禧漫莊¶
何許明人眼松閒見古堂泉聲到棐几山影覆繩牀愛¶
酒陶元亮聽蛙孔徳璋紛紛戰蠻觸丘壑信難忘¶
　　遐觀亭¶
吾慕陶靖節處約而平寛涉園自成趣矯首復遐觀我¶
亦散遊目俯仰天地閒雲烟自舒巻湖嶺相回環永與¶
<pb:KR4i0062_WYG_041-13a>¶
形役謝豈有俗慮干想像斜川遊千載乃相闗¶
　　松江謁王文孺令宰¶
暑退涼生過雨天鳧飛鷺浴暮江前秋風小浪鴨頭水¶
斜日輕帆燕尾船青眼卻欣逢地主白頭相對聳詩肩¶
林塘勝處開尊俎只欠冰輪特地圓(以上呉郡志/)¶
　　挽著作王先生蘋¶
伊洛流風在丘軻道益尊遺經啟幽眇後學有淵源鑽¶
仰知由户衰遲阻及門三年思晬面一旦絶微言¶
<pb:KR4i0062_WYG_041-13b>¶
西觀才黔突題輿卻佐州濟時卑管晏齎志在春秋曖¶
曖孤雲沒沈沈厚夜幽升堂聞禮樂終覺媿程仇(王著/)¶
(作集附/)¶
　　連南夫¶
　　　南夫宣和末以太常少卿使金紹興中知泉州¶
　　　不附和議落職¶
　　滴水巖¶
滴水巖高路欲窮佩環聲響玉玲瓏一天星斗墮青漢¶
<pb:KR4i0062_WYG_041-14a>¶
萬斛珠璣瀉碧空滄海逕歸朝夕會曹溪不隔本源通¶
何妨凝竚龕巖下更沐如來灌頂功(廣東通志/)¶
　　許安仁¶
　　　安仁字仲山襄邑人晚以特奏名得官調南劒¶
　　　州順昌尉¶
　　　(許彥周詩話季父仲山所著阨竒集自序曰水/激之以亂石則有聲麝藏之以䙝噐則馨齊不)¶
　　　(下者二城田單因而縱兵文獨不待阨而後竒/乎)¶
　　和徽宗御製宫詞¶
<pb:KR4i0062_WYG_041-14b>¶
輕寒慘慘透衾羅玉箭銅壺漏水多常是未明供服御¶
夢回頻問夜如何(許彥周詩話/)¶
　　夢中作¶
山色濃如滴湖光平如席風月不相識相逢便相得¶
　　　(許彥周詩話季父病中夢至一處泛舟環水皆/竒峰可愛賦詩云云既寤而言之後數日卒)¶
　　植竹吏隠堂後因題¶
珍重勞君慰逺遊繁聲疎影一堂秋主人看即官期滿¶
分付風塵與子猷¶
<pb:KR4i0062_WYG_041-15a>¶
斸破中庭一畝苔主人白髮手親栽即今誰信清貞節¶
須向三冬雪後來(能改齋漫錄/)¶
　　題善山院¶
瓦爐栢子裊殘烟午夢醒時一暢然不悟功名負終老¶
荒山飢走又三年(延平府志/)¶
　　周　邦¶
　　　邦海陵人居錢唐右文殿修撰知廣州穜之孫¶
　　　官迪功郎江東帥幕著政和大理入貢錄¶
<pb:KR4i0062_WYG_041-15b>¶
　　次陳彥育遊鍾山韻¶
雄壓呉頭控楚腰千峯環拱冶城橋黄旗紫葢旋歸漢¶
古刹淒涼尚號蕭(郗后化蟒之地鹿苑院土人名為蕭/帝寺)¶
北嶽經行匪濫巾相陪來現隠淪身春蘿秋桂還吾輩¶
白浪紅塵付若人(清波雜志/)¶
　　范　周¶
　　　周字無外文正之姪孫純古之子負才不羈安¶
　　　貧自樂所居號范家園¶
<pb:KR4i0062_WYG_041-16a>¶
　　　(中呉紀聞范周少負不羈之才工于詩詞不求/聞達所居號范家園亭安貧樂道未嘗屈折于)¶
　　　(人盛季文作守時頗嫚士嘗于元宵作寳鼎現/詞投之極蒙嘉奨因遺酒五百壺其詞每遇燈)¶
　　　(夕諸郡皆歌之/)¶
　　巡夜絶句¶
自古輕儒孰若秦山河社稷付他人而今重士如周室¶
忍使書生作夜巡¶
　　　(中呉紀聞方臘之亂郡中令總甲巡䕶雖士流/亦不免無外率府庠諸生冠帶夜行首用大燈)¶
　　　(籠書一絶于其上郡將聞之亟為罷去/)¶
<pb:KR4i0062_WYG_041-16b>¶
　　題崑山絶頂¶
萬疊青巒厭巨崑四垂空闊水天分夜光寒帶三江月¶
春色隂連百里雲桂子鶴鳴空半落天香僧出定中聞¶
不將此境憑張益三百年來屬老文(中呉紀聞/)¶
　　木香¶
暖風吹麝入鉛華不肻隨春到謝家半夜粉寒香泣露¶
也應和月怨梨花(墨莊漫錄/)¶
　　范公稱¶
<pb:KR4i0062_WYG_041-17a>¶
　　　公稱文正公之後著過庭錄¶
　　無題¶
赤縣東城尉它年業舊儒老為知道馬中有報恩珠歳¶
月侵餘齒風埃上短鬚頼逢同志友襟韻不相孤(過庭/錄)¶
　　燕照鄰¶
　　　照鄰字明仲陽翟人隠居不仕¶
　　絶句¶
女騃兒癡十口餘進時無業退無廬一窗風雨韓城夜¶
<pb:KR4i0062_WYG_041-17b>¶
火冷燈青照舊書(過庭錄/)¶
　　范仲温¶
　　　仲温字元實祖禹之子秦少游之壻吕居仁之¶
　　　表叔學詩于黄山谷有潛溪詩眼¶
　　　(鐵圍山叢談仲温嘗預貴人家會有侍兒喜歌/秦少游長短句坐中畧不顧及酒酣懽洽侍兒)¶
　　　(始問此郎何人仲温遽起叉手而對曰某乃山/抹微雲女壻也聞者為之絶倒)¶
　　句¶
夷甫雌黄須倚閣君卿脣舌要施行(紫微詩話/)¶
<pb:KR4i0062_WYG_041-18a>¶
　　陸　宰¶
　　　宰字元鈞佃子官朝請大夫直祕閣贈少師¶
　　　(施㝛㑹稽志紹興十三年始建祕書省于臨安/天井巷之東詔求遺書于天下首命紹興府錄)¶
　　　(直祕閣陸宰家書來上凡萬三千巻有竒/)¶
　　句¶
奴愛才如蕭穎士婢知詩似鄭康成¶
　　　(陸游劒南集云先少師宣和初有贈晁公以道/詩云云晁公大愛賞今逸全篇偶讀晁公文集)¶
　　　(泣而足之士不逢時勇退耕閉門自號景迂生/逺聞佳士輒心許老見異書猶眼明奴愛才如)¶
<pb:KR4i0062_WYG_041-18b>¶
　　　(蕭穎士婢知詩似鄭康成早孤遇/續殘章涕已傾)　(偏多感欲/)¶
　　崔子方¶
　　江上逢晁適道¶
渺渺連江雨微微到面風主人留一餉佳士得相逢會¶
面嗟何晩論詩許有功君家好兄弟更覺此心同(宋文/鑑)¶
　　田　亘¶
　　　亘字元邈陽翟人與陳叔易崔徳符菩建炎中¶
　　　以察官召卒¶
<pb:KR4i0062_WYG_041-19a>¶
　　江梅¶
千林含凍鬱蒼蒼只有江梅獨自芳暗吐幽香穿别院¶
半攲斜影入寒塘冰膚宛是姑仙女粉面端疑騎省郎¶
若是蜜奴曾拂掠肻收紅豔貯蜂房¶
　　　(瀛奎律髓元邈梅詩三首前二首云趁暖不隨/千卉折凌寒先伴六花開臨流照影為誰好映)¶
　　　(竹無人空自憐皆佳惟用索笑事不叶故不錄/)¶
　　飛鳶¶
旋旋晴空作鶻盤仰空誰不羡高閒豈知盡日勞心眼¶
<pb:KR4i0062_WYG_041-19b>¶
只在塵寰腐鼠閒¶
　　　(瀛奎律髓此葢譏相國寺前資寮僧而作其為/人可知也)¶
　　王晉卿圖瀛山筆畫精緻京師貴遊蓄之為希代¶
　　之寳自圖書棄擲于路陽翟張飛卿見而得之過¶
　　九江以遺友人傅延之延之出以示余余悲而賦¶
　　詩¶
他日緘縢屬貴遊詎知遷徙過南州天涯與汝共淪落¶
淚溼湓江烟雨秋(清河書畫舫/)¶
<pb:KR4i0062_WYG_041-20a>¶
　　張茂宗¶
　　　茂宗徽宗朝知潭州¶
　　留題衡嶽觀¶
靈嶽峯前遊古觀此中何别蘂珠宫五雲仙客形皆異¶
十洞烟花景不同鍊藥爐香金石氣醮星壇冷薜蘿風¶
因聞大道修真訣咫尺三清路可通(南岳總勝集/)¶
　　李先輔¶
　　　先輔廬陵人¶
<pb:KR4i0062_WYG_041-20b>¶
　　題朱陵洞水簾¶
一片挂蒼崖分明不惹埃蹙成珠顆白垂下水簾來野¶
燕飛難入山風巻不開聲聲去朝海無意戀巖隈(南岳/)¶
(總勝集/)¶
　　蘇　庠¶
　　　庠字養直澧州人伯固之子初以病目自號眚¶
　　　翁後徙居丹陽之後湖更號後湖病民紹興閒¶
　　　居廬山與徐俯同召不起卒年八十餘有後湖¶
<pb:KR4i0062_WYG_041-21a>¶
　　　集¶
　　　(鶴林玉露紹興閒養直與徐師川同召師川赴/養直辭師川造朝便道過養直留飲甚歡二公)¶
　　　(平日對奕徐高于蘇是日養直拈一子笑視師/川曰今日須還老夫下此一著師川有媿色)¶
　　清江曲¶
屬玉雙飛水滿塘菰蒲深處浴鴛鴦白蘋滿櫂歸來晩¶
秋著蘆花兩岸霜扁舟繫岸依林樾蕭蕭兩鬢吹華髮¶
萬事不理醉復醒長占烟波弄明月¶
　　　(苕溪漁隠叢話東坡云此篇若置在太白集中/誰復疑其非也)¶
<pb:KR4i0062_WYG_041-21b>¶
　　後清江曲¶
層波渺渺山蒼蒼輕霜隕木蓮葉黄呼兒極浦下笭箵¶
社甕欲熟浮蛆香輕帆淅瀝鳴秋雨日暮乗流自相語¶
一笛秋風萬事休白鳥翩翩落烟渚(苕溪漁隠叢話/)¶
　　賦王文孺臞菴¶
王郎臞菴摩詰詩烟花遶舍江遶籬石渠東觀了無夢¶
筆牀茶竈行相期古人已往不可作甫里顧有今天隨¶
東鄰蟹舍肻著我請辦蓑笠懸牛衣¶
<pb:KR4i0062_WYG_041-22a>¶
　　　(中呉紀聞呉江王份字文孺自號臞菴嘗築圃/于松江之側買樹作址計三百萬錢圃成極東)¶
　　　(南之勝蘇庠詩云云/)¶
　　前題¶
笛弄松江明月蓑披笠澤歸雲若道青霄快活五侯何¶
處如君¶
　　浮天閣¶
玉蟾飛入水晶宫萬頃琉璃碎晩風詩就雲歸不知處¶
斷山零落有無中¶
<pb:KR4i0062_WYG_041-22b>¶
秋落空江動碧虚黄蘆洲渚雁飛初我來欲訪䲭夷子¶
為挂西風十幅蒲¶
　　平逺堂¶
桞外西風六幅蒲野塘睡鴨對舂鉏如何喚得王摩詰¶
畫作江南烟雨圖¶
　　　(呉郡志臞菴在松江之濵邑人王份有超俗趣/營此以居圍江湖以入圃故多桞塘花嶼景物)¶
　　　(秀野名聞四方一時名勝喜遊之皆為題詩圃/中有與閑平逺種德及山堂四堂烟雨觀横秋)¶
　　　(閣凌風臺鬱峩城釣靈灘琉璃沼臞翁㵎竹㕔/龜巢雲闗纈林楓林等處而浮天閣為第一總)¶
<pb:KR4i0062_WYG_041-23a>¶
　　　(謂之臞菴份字文孺以特恩補官嘗為大冶令/歸休老焉)¶
　　送子經歸臨安¶
牛背行將老鷗沙盟已寒蓴鱸付張翰書札報任安古¶
學飽胸次驚瀾翻筆端西湖十頃月留取醉時看¶
　　㝛飛來峰下¶
呉中未歴佳山水湖上懐思去惘然雲去雲歸兩峯寺¶
鷗飛鷗沒夕陽天客愁官渡落花雨歸夢下湖春水船¶
想得對牀成夜話何須隴月向人圓(以上咸淳臨安志/)¶
<pb:KR4i0062_WYG_041-23b>¶
　　題張公洞¶
銅官之南山復山捫蘿絶壁苔蘚斑只今何處可容足¶
乞我石房雲一閒(毘陵志/)¶
　　徳友近在咫尺乃不相過因成一詩¶
十日已吹梅信風絶憐未許一尊同喜君不減習主簿¶
媿我殊非龎徳公¶
　　徳友求薝蔔花栽戲作小詩代簡¶
問訊雲蘿小隠家剡藤醉墨半攲斜酒餘落筆已殊絶¶
<pb:KR4i0062_WYG_041-24a>¶
發興不須薝蔔花¶
　　　(鐵網珊瑚紹興中建安徐詡䟦云蘇公隠丹徒/五召不起周君徳友主縣簿願從之遊文書往)¶
　　　(來委曲如瑣求之古人未易一二也/)¶
　　題塘塠山風漪軒¶
竹隂既疎明流泉復清駛佳響聞山泉涼風澹然至幽¶
人此安禪閲世一遊戲何必周八垠是中有能事¶
　　至湖上¶
沙晩水痕碧蕭蕭蒲葦秋鴻飛遵逺渚木落見滄洲藤¶
<pb:KR4i0062_WYG_041-24b>¶
杖吟還倚風帘行可休有懐誰共語暝色起林丘(以上/)¶
(鎮江府志/)¶
　　張彥智¶
　　句¶
兩岸更無通步路四時常有避風船¶
　　　(咸淳毘陵志蔣三舍在宜興縣西洴浰四圍皆/澤國宣和閒張寳文彥智遇風寄㝛贈以詩有)¶
　　　(句云云和者盈巻/)¶
　　薛　然¶
<pb:KR4i0062_WYG_041-25a>¶
　　答賈支使寄鶴¶
瑞羽竒姿踉蹌形稱為仙馭過蒼㝠何年厚祿曾居衞¶
幾世前身本姓丁幸有逺雲兼逺水莫臨華表與華亭¶
勞君贈我清歌侣將去田園夜坐聽(合璧事類别集/)¶
　　楊　軒¶
　　牡丹¶
楊妃歌舞態西子巧䜛魂利劒斬不斷餘妖鍾此根光¶
華日已盛䦨檻豈長存寄語尋芳者須知松桂尊(合璧/)¶
<pb:KR4i0062_WYG_041-25b>¶
(事類别集/)¶
　　鄭　鋼¶
　　　鋼宣和中承議郎¶
　　題資州東巖¶
逕轉得幽谷雲巖屹相向谽谺偃重簷彎環依疊嶂緬¶
想融結初鐫鑱自天匠了無斧鑿跡但覺盤根壯深可¶
數千尺廣逾八九丈洞穴既窈窕松門亦昭曠廓含三¶
千界中列五百像巨楠布幢葢翠蔓垂帷帳木靈不知¶
<pb:KR4i0062_WYG_041-26a>¶
名境幽或難狀我時馳征軺奔走倦塵鞅獲此一段竒¶
欣然愜微尚欲去興未闌行行重回望(名勝志/)¶
　¶
　¶
　¶
　¶
　¶
　¶
<pb:KR4i0062_WYG_041-26b>¶
　¶
　¶
　¶
　¶
　¶
　¶
　¶
　宋詩紀事巻四十一¶
