# -*- mode: mandoku-view; -*-
#+TITLE: 宋詩紀事
#+DATE: 2015-08-25 00:46:40.739883
#+PROPERTY: ID KR4i0062
#+PROPERTY: BASEEDITION WYG    
#+PROPERTY: JUAN 卷八十六
<pb:KR4i0062_WYG_086-1a>¶
欽定四庫全書¶
　宋詩紀事巻八十六　　　　　錢塘厲鶚撰¶
　　錢　俶¶
　　　俶字文徳吳越武肅王鏐孫文穆王元瓘子大¶
　　　將胡進思等廢忠遜王倧立之建隆元年授天¶
　　　下兵馬大元帥太平興國三年詔俶來朝納土¶
　　　歸京師封許王徙封鄧王薨追封秦國王諡忠¶
　　　懿有詩數百首號政本集¶
<pb:KR4i0062_WYG_086-1b>¶
　　宫中作¶
廊廡周遭翠幙遮禁林深處絶喧譁界開日影憐窗紙¶
穿破苔痕惡筍芽西第晩宜供露茗小池寒欲結冰花¶
謝公未是深沈量猶把輸贏局上誇(汝帖/)¶
　　李　煜¶
　　　煜字重光初名從嘉南唐元宗李璟第六子諸¶
　　　兄早亡以次為嗣在偽位十有五年歸宋封違¶
　　　命侯授左千牛衛上將軍太宗登極改封隴西公¶
<pb:KR4i0062_WYG_086-2a>¶
　　　太平興國三年薨追封吳王以王禮葬洛京之¶
　　　北邙山有集¶
　　　(五朝故事李後主時建康市中染肆之旁多題/曰天水碧尋而皇家蕩平之悉前兆也天水碧)¶
　　　(因煜之内人染碧夕露于中庭為露所染其色/特好遂名之)¶
　　　(石林燕語太祖嘗因曲宴使煜誦其得意詩遂/舉詠扇揖讓月在手動揺風滿懐以對太祖曰)¶
　　　(好一箇翰林學士李煜若以作詩工夫治國事/西清詩話藝祖言)¶
　　　(豈為吾虜也/)¶
　　送鄧王二十弟牧宣城¶
<pb:KR4i0062_WYG_086-2b>¶
且維輕舸更遲遲别酒重傾惜解擕浩浪侵愁光蕩漾¶
亂山凝恨色髙低君馳檜檝情何極我凭䦨干日向西¶
咫尺煙江幾多地不須懐抱重凄凄¶
　　　(馬令南唐書王名從益出鎮宣州後主率近臣/餞綺霞閣賦詩自為序其畧云秋山滴翠暮壑)¶
　　　(澄空愛公此行暢乎遐覽/)¶
　　漁父詞¶
浪花有意千里雪桃花無言一隊春一壺酒一竿鱗世¶
上如儂有幾人¶
<pb:KR4i0062_WYG_086-3a>¶
一棹春風一葉舟一輪繭縷一輕鉤花滿渚酒滿甌萬¶
頃波中得自由(古今詩話/)¶
　　悼周后¶
又見桐花發舊枝一樓煙雨暮凄凄凭䦨惆悵人誰㑹¶
不覺潸然淚眼低¶
層城無復見嬌姿佳節纒哀不自持空有當年舊煙月¶
芙蓉池上哭蛾眉¶
　　嘗與周后移植梅花于瑶光殿之西及花時而后¶
<pb:KR4i0062_WYG_086-3b>¶
　　巳殂因成詩見意¶
殷勤移植地曲檻小欄邊共約重芳日還憂不盛妍阻¶
風開歩障乗月溉寒泉誰料花前後蛾眉却不全¶
失却烟花主東君自不知清香更何用猶發去年枝¶
　　書靈筵手巾¶
浮生苦憔悴壯歳失嬋娟汗手遺香漬痕眉染黛烟¶
　　書琵琶背¶
侁自肩如削難勝數縷絛天香留鳳尾餘煖在檀槽¶
<pb:KR4i0062_WYG_086-4a>¶
　　　(馬令南唐書後主昭惠后周氏大司徒宗之女/甫十九歳歸于王宫通書史善音律尤工琵琶)¶
　　　(元宗賞其藝取所御琵琶時謂之燒槽者賜焉/後主即位册為國后後主嘗演念家山破后復)¶
　　　(作邀醉舞恨來遲新破皆行于時季子仲宣后/尤鍾愛忽暴疾卒后病遂亟以元宗所賜琵琶)¶
　　　(及嘗臂玉環親遺後主沐浴正妝自内含玉殂/于瑶光殿之西室享年二十九後主哀苦骨立)¶
　　　(杖而後起每于花朝月夕無不傷懐觸物寓意/多為詩云云)¶
　　悼㓜子瑞保¶
永念難消釋孤懐痛自嗟雨深秋寂寞愁引病增加咽¶
絶風前思昏朦眼上花空王應念我窮子正迷家¶
<pb:KR4i0062_WYG_086-4b>¶
　　　(馬令南唐書宣城公仲宣後主子也小字瑞保/三歳讀孝經若成誦然聞奏樂輙審音調宫中)¶
　　　(燕侍頗合禮度出見士大夫改容顧揖如成人/禮乾徳二年卒年四歳始封宣城公追贈岐王)¶
　　　(諡懐獻時昭惠病劇後主恐重傷其意黙坐飲/泣因為詩以寫志吟咏數四左右為之泣下)¶
　　宣城公挽辭¶
珠碎眼前珍花凋世外春未銷心裏恨又失掌中身玉¶
笥猶殘藥香匳已染塵前哀將後感無淚可霑巾¶
豔質同芳樹浮危道畧同正悲春落實又苦雨傷叢穠¶
麗今何在飄零事巳空沈沈無問處千載謝東風¶
<pb:KR4i0062_WYG_086-5a>¶
　　　(馬令南唐書昭惠先病聞仲宣死哀苦增劇遂/至于殂故後主并其母子悼之)¶
　　歸宋渡江作¶
江南江北舊家鄉三十年來夢一場吳苑宫闈今冷落¶
廣陵臺殿已荒涼雲籠逺岫愁千片雨打歸舟淚萬行¶
兄弟四人三百口不堪閒坐細思量¶
　　病中感懐¶
憔悴年來甚蕭條益自傷風威侵病骨雨氣咽愁腸夜¶
鼎唯煎藥朝髭半染霜前緣竟何似誰與問空王(以上/馬令)¶
<pb:KR4i0062_WYG_086-5b>¶
　　　(南唐書/)¶
　　詠柳書黄羅扇賜慶奴¶
風情漸老見春羞到處銷魂感舊游多謝長條似相識¶
強垂烟態拂人頭¶
　　　(邵博聞見後録南唐李侯撮襟書宫人慶奴扇云/云蓉塘詩話茶所雜録云此後主歸命後所作)¶
　　病中書事¶
病身堅固道情深宴坐清香思自任月照静居唯擣藥¶
門扃幽院只來禽庸醫嬾聽詞何取小婢將行力未禁¶
<pb:KR4i0062_WYG_086-6a>¶
頼向空門知氣味不然煩惱萬塗侵¶
　　　(方虚谷云李後主號能詩詞集中多有病詩憔/悴衰颯似貧士大夫宜其亡也)¶
　　秋鶯¶
殘鶯何事不知秋横過幽林尚獨㳺老舌百般傾耳聽¶
深黄一㸃入烟流棲遲背世同悲魯瀏亮如笙碎在緱¶
莫更留連好歸去露華凄冷蓼花愁(以上唐音戊籖/)¶
　　題金樓子後(并序/)¶
　梁孝元謂王仲宣昔在荆州著書數十篇荆州壊盡¶
<pb:KR4i0062_WYG_086-6b>¶
　焚其書今在者一篇知名之士咸重之見虎一毛不¶
　知其斑後西魏破江陵帝亦盡焚其書曰文武之道¶
　今夜盡矣何荆州壊焚書二語先後一轍也詩以慨¶
　之¶
牙籖萬軸裹紅綃王粲書同付火燒不是祖龍留面目¶
遺篇那得到今朝¶
　　　(楓窗小牘云此詩同書藏内庫今朝字誤作金/朝徽庿惡而抺之後竟如䜟入金)¶
　　句¶
<pb:KR4i0062_WYG_086-7a>¶
鶯狂應有恨蜨舞已無多¶
　　　(老學菴筆記後主作此未幾亡國/)¶
人生不滿百剛作千年畫(野客/叢書)鬢從近日添新白菊¶
是去年依舊黄(任淵陳后山詩注/)¶
　　李從善¶
　　　從善字子師元宗第七子封韓王入宋改封楚¶
　　　國公¶
　　　(陸㳺南唐書韓王從善因留京師後主手疏求/歸國太祖不許後主素友愛每憑髙北望泣下)¶
<pb:KR4i0062_WYG_086-7b>¶
　　　(霑襟由是歳時㳺燕多罷不講常製却登髙文/揮麈後録王景彞故第在京師太子巷初開寶)¶
　　　(間江南後主遣其弟從善入貢留不遣建宅以/賜故都人猶以太子目之也)¶
　　薔薇一首十八韻呈東海侍郎徐鉉¶
緑影覆幽池芳菲四月時管弦朝夕興組繡百千枝盛¶
引牆看徧髙煩架屢移露輕濡綵筆蠭誤拂吟髭日照¶
玲瓏幔風揺翡翠帷早紅飄蘚地狂蔓挂蛛絲嫩刺牽¶
衣細新條窣草垂晩香難暫捨嬌態自相窺深淺分前¶
後榮華互盛衰尊前留客久月下欲歸遲何處繁臨砌¶
<pb:KR4i0062_WYG_086-8a>¶
誰家密映籬綘羅房燦爛碧玉葉參差分得殷勤種開¶
來逺近知晶熒歌袖袂柔弱舞腰支膏麝誰將比庭萱¶
自合嗤勻妝低水鑑泣淚滴煙𩅰畫擬憑梁廣名還亞¶
楚姬寄君十八韻詩拙媿新奇(全唐詩/)¶
　　李從謙¶
　　　從謙元宗第九子後主母弟也風采峭整喜為¶
　　　律詩動有規誨封吉王宋改封鄂國公¶
　　觀棊¶
<pb:KR4i0062_WYG_086-8b>¶
竹林二君子盡日竟沈吟相對終無語争先各有心恃¶
強斯有失守分固無侵若算機籌處滄滄海未深¶
　　　(馬令南唐書後主燕閒與侍臣奕從謙時數歳/侍側命賦觀棊詩云云歎賞久之)¶
　　孟　昶¶
　　　昶字保元後蜀髙祖第三子嗣偽位三十二年¶
　　　宋師破成都納降歸于汴京封開府儀同三司¶
　　　檢校太師兼中書令秦國公乾徳三年薨冊贈¶
　　　尚書令追封楚王諡恭孝¶
<pb:KR4i0062_WYG_086-9a>¶
　　避暑摩訶池上作¶
冰肌玉骨清無汗水殿風來暗香滿簾開明月獨窺人¶
欹枕釵横雲鬢亂起來瓊户寂無聲時見疎星渡河漢¶
屈指西風幾時來不道流年暗中換¶
　　　(漫叟詩話錢唐有一老尼能誦後主詩云云忘/東坡洞仙歌序云僕七歳見眉州老尼姓宋)¶
　　　(其名自言嘗隨其師入蜀主孟昶宫中一日大/熱蜀主與花蘂夫人夜起避暑摩訶池上作此)¶
　　　(詞具能記之/)¶
　　句¶
<pb:KR4i0062_WYG_086-9b>¶
新年納餘慶嘉節號長春¶
　　　(蜀檮杌蜀未亡前一年歳除日昶令學士幸夤/遜題桃符版于寢門以其詞非工昶命筆自題)¶
　　　(云云蜀平朝廷以吕餘慶知成都長春乃太祖/誕聖節名也其符合如此)¶
　¶
　¶
　¶
　¶
　宋詩紀事巻八十六¶
