# -*- mode: mandoku-view; -*-
#+TITLE: 宋詩紀事
#+DATE: 2015-08-25 00:46:40.760355
#+PROPERTY: ID KR4i0062
#+PROPERTY: BASEEDITION WYG    
#+PROPERTY: JUAN 卷八十七
<pb:KR4i0062_WYG_087-1a>¶
欽定四庫全書¶
　宋詩紀事巻八十七　　　　錢塘厲鶚撰¶
　　楊朴妻¶
　　送夫赴召¶
更休落魄耽杯酒且莫猖狂愛詠詩今日捉將官裏去¶
這回斷送老頭皮¶
　　　(東坡志林真宗東封還訪天下隠者得杞人楊/朴能為詩召對自言不能上問臨行有人作詩)¶
　　　(送卿否朴曰惟臣妻有一首云云上大笑放還/山命其子一官就養)¶
<pb:KR4i0062_WYG_087-1b>¶
　　蒨　桃¶
　　　蒨桃宼萊公妾¶
　　呈宼公¶
一曲清歌一束綾美人猶自意嫌輕不知織女螢窗下¶
幾度抛梭織得成¶
風勁衣單手屢呵幽窗軋軋度寒梭臘天日短不盈尺¶
何似妖姬一曲歌¶
　　　(侍兒小名録拾遺萊公因㑹贈歌姬以一束綾/蒨桃作詩呈公)¶
<pb:KR4i0062_WYG_087-2a>¶
　　劉元載妻¶
　　　(厯代吟譜孫冕三英集序云三英者三哲婦之/詞也世有男子大誇篇詠而意隨語盡者滔滔)¶
　　　(皆然三英婦徳天賦若此忍不序而碣之乎劉/詩話總龜天聖中禮部尚書孫冕序三英集)¶
　　　(元載妻詹光茂妻趙晟之母早梅寄逺惜别三/詩劉妻哀子無立詹妻留夫侍母病趙母懼子)¶
　　　(逺㳺孫公愛其才以取之/)¶
　　早梅¶
南枝向暖北枝寒一種春風有兩般憑仗髙樓莫吹笛¶
大家留取倚䦨干(厯代吟譜/)¶
<pb:KR4i0062_WYG_087-2b>¶
　　詹光茂妻¶
　　寄逺¶
錦江江上探春回銷盡寒冰落盡梅争得兒夫似春色¶
一年一度一歸來(厯代吟譜/)¶
　　趙晟母¶
　　惜别¶
暖有花枝冷有冰佳人後㑹却無憑預愁離别苦相對¶
挑盡漁陽一夜燈(厯代吟譜/)¶
<pb:KR4i0062_WYG_087-3a>¶
　　謝希孟¶
　　　希孟字母儀晉江人景山之妹嫁陳安國早卒¶
　　　(歐陽公序云希孟之詩尤隠約深厚守禮而不/自放有古幽閑淑女之風非特婦人之能言也)¶
　　詠芍藥¶
好是一時豔本無千歳期所以謔相贈載之在聲詩¶
　　句¶
為花雖可期論徳亦終鮮(牡/丹)句牽主人衣一歩行不得¶
(薔/薇)薫薫麝臍烈灼灼猩血殷(躑/躅)樹既摧為薪花亦落為¶
<pb:KR4i0062_WYG_087-3b>¶
塵(凌/霄)豔陽一何好零落千載寃(朱/槿)盜者得其便掉頭笑¶
且歌(曼陀/羅花)卞子真賞(闕/)莊生夢還怯(蝴蜨花/代吟譜)　(以上歴/)¶
　　許　氏¶
　　　許氏虞部之女方勉妻¶
　　夫犯夜禁代呈郡守鄭毅夫¶
明時樂事娛詩酒帝里風光剰占春况是白衣重得侣¶
不堪青斾自招人早知玉漏催三鼓肯把金貂換百廵¶
大扺仁人憐氣類免教孤客作囚身(詩話總龜/)¶
<pb:KR4i0062_WYG_087-4a>¶
　　句¶
匣劍未磨晁錯血已聞刺客殺袁絲(讀晁錯傳/遺編)　(彤管/)¶
　　徐　氏¶
　　　徐氏侍從宥之女吳丞相妻¶
　　偶題¶
絮吹栁陌三春雨花落梨園一笛風百尺玉樓簾半捲¶
夜深人在水晶宫(墨莊漫録/)¶
　　錢　氏¶
<pb:KR4i0062_WYG_087-4b>¶
　　　錢氏封南宫縣君¶
　　絶句¶
士悲秋色女懐春此語由來未是真儻若有情相眷戀¶
四時天氣總愁人(侯鯖録/)¶
　　王　氏¶
　　　王氏名文淑荆公之妹張奎妻封長安縣君(鶚/按)¶
　　　(墨莊漫録作荆公女適呉丞相之子封長安縣/君誤今從隠居詩話改正)¶
　　　(隠居詩話張奎妻長安縣君荆公之妹也佳句/為最其云草草杯盤供笑語昏昏燈火話平生)¶
<pb:KR4i0062_WYG_087-5a>¶
　　　(荆公妻吳國夫人亦能文嘗有小詞約諸親㳺/西湖有云待得明年重把酒擕手那知無雨又)¶
　　　(無風脱灑可喜/)¶
　　戲詠白羅繫髻¶
香羅如雪縷新裁惹住烏雲不放回還似逺山秋水際¶
夜來吹散一枝梅(墨莊漫録/)¶
　　李氏¶
　　　李氏建昌人公擇之姊江西洪亶郎中妻封文¶
　　　城縣君¶
<pb:KR4i0062_WYG_087-5b>¶
　　挽兄公擇尚書¶
久厯金門貴未酬黄屋知如聞天禄客抱恨作銘詩(皇/朝)¶
(類苑/)¶
　　王　氏¶
　　　王氏荆公女吳安持妻封蓬萊縣君¶
　　　(李璧王荆文公詩注介父二女長適吳安持寶/文閻待制次適蔡卞)¶
　　寄父¶
西風不入小窗紗秋意應憐我憶家極目江山千萬恨¶
<pb:KR4i0062_WYG_087-6a>¶
依然和淚看黄花(冷齋夜話/)¶
　　李樗大夫妻¶
　　　(文獻通考李樗有毛詩詳解三十六巻陳氏曰/樗閩之名儒于林少穎為外兄)¶
　　謝魏國范夫人¶
朝來瑞靄徧祥虚果見麻姑降陋居陶令滿籬唯有菊¶
相如四壁但藏書蕭條庭館門羅雀冷落杯盤食欠魚¶
(缺後二句/)　(過庭録/)¶
　　王　氏¶
<pb:KR4i0062_WYG_087-6b>¶
　　　王氏平甫女劉天保妻¶
　　句¶
不縁燕子穿簾幕春去秋來那得知(隠居詩話/)¶
　　李　珦¶
　　　珦字温叔都官員外郎某之幼女八歳能詩適¶
　　　王常汎舟江湖溺死¶
　　榴花¶
烈火真紅輕皺面晨霞碎翦貼枝條金刀刺出猩猩血¶
<pb:KR4i0062_WYG_087-7a>¶
濺落芳叢久不銷(翰府名談/)¶
　　魏夫人¶
　　　魏夫人襄陽人道輔之姊曾子宣丞相之妻¶
　　句¶
使君自為君恩厚不是區區愛華山¶
　　　(老學菴筆記曾子宣丞相元豐間帥慶州召還/往來潼闗夫人魏氏作詩戲之云)¶
　　女郎曹希藴¶
　　贈乾明寺繡尼集句¶
<pb:KR4i0062_WYG_087-7b>¶
睡起楊花滿繡牀為他人作嫁衣裳因過竹院逢僧話¶
始覺空門氣味長(楊公彦齡筆録/)¶
　　新月¶
禁鼓初聞第一敲乍看新月出林梢誰家寶鏡新磨出¶
匣小參差蓋不交¶
　　　(桐江詩話女郎曹希藴貨詩都下有人以敲梢/交為韻索賦新月詩曹賦云云摹多遜之句也)¶
　　句¶
記得小軒岑寂夜月移疎影上東牆¶
<pb:KR4i0062_WYG_087-8a>¶
　　　(漫叟詩話希藴詩雖格韻不髙時有巧語嘗作/墨竹詩云云此語最工)¶
　　賀方回姝¶
　　寄賀方回¶
獨倚危䦨淚滿襟小園春色嬾追尋深恩縱似丁香結¶
難展芭蕉一寸心¶
　　　(能改齋漫録方回眷一姝别久姝寄詩云云賀/因所寄詩成栁色黄詞云薄雨催寒斜照弄晴)¶
　　　(春意空闊長亭栁色纔黄逺客一枝先折烟横/水際映帶幾㸃歸鴉東風消盡龍沙雪還記出)¶
　　　(門時恰而今時節將發畫樓芳酒紅淚清歌頓/成輕别巳是經年杳杳音塵都絶欲知方寸共)¶
<pb:KR4i0062_WYG_087-8b>¶
　　　(有幾許清愁芭蕉不展丁香結枉望斷天涯兩/厭厭風月)¶
　　丁渥妻¶
　　寄外¶
淚濕香羅帕臨風不肯乾欲憑西去鴈寄與薄情看¶
　　　(雲齋廣録進士丁渥在太學夢歸家見妻于燈/下披箋握管為書寄生生曰我已至矣何用書)¶
　　　(為妻但揮涕而不荅又于别幅見詩云云生既/覺以語同舎客客曰君思念之極以至于此後)¶
　　　(旬日得書并詩皆夢中所見無少差矣/)¶
　　并門徐帥屬内子¶
<pb:KR4i0062_WYG_087-9a>¶
　　句¶
幕中舞客呈鸜鵒帳下牙兵困蒺䔧(和韻幕中有/醉起舞者)華¶
衮自宜還舊物繡衣先見冠同寮(和韻送屬官除監司/故相家也)¶
　　　(耆舊續聞并門徐帥屬内子能詩林子中為帥/每首唱徐密寫歸衆方操觚内子詩已來必有)¶
　　　(可觀/)¶
　　陳　氏¶
　　　陳氏述古女適李氏¶
　　題小鴈屏¶
<pb:KR4i0062_WYG_087-9b>¶
紅蓼淡蘆欹曲水幾䨇容與對西風扁舟阻向江鄉去¶
却喜相逢一枕中¶
曲屏誰畫小瀟湘鴈落秋風蓼半黄雲淡雨疎孤嶼逺¶
泠泠清夢到髙唐¶
　　　(耆舊續聞陳述古女適李氏從夫仕晉寧軍判/官部使者以小鴈屏求詩自作黄魯直小楷題)¶
　　　(其上云/)¶
　　謝　氏¶
　　　謝氏王元甫妻¶
<pb:KR4i0062_WYG_087-10a>¶
　　送外¶
此去唯宜早早還休教重起望夫山君看湘水祠前竹¶
不是男兒淚染斑(青瑣髙議/)¶
　　髙　氏¶
　　　髙氏淮南士大夫妻¶
　　暮春感懐¶
楊花日日長無定海燕年年却有歸一瞬青春疾如電¶
等閑著盡縷金衣(厯代吟譜/)¶
<pb:KR4i0062_WYG_087-10b>¶
　　盧　氏¶
　　句¶
田舎轆轤出短牆村落鞦韆挂髙樹(寒食/)　(厯代吟譜/)¶
　　葉桂女¶
　　　桂女字月流¶
　　琵琶亭¶
樂天當日最多情淚滴青衫酒重傾明月滿船無處問¶
不聞商女琵琶聲(中山詩話/)¶
<pb:KR4i0062_WYG_087-11a>¶
　　李氏女¶
　　　李氏女毘陵人¶
　　詠破鏡(十六歳作/)¶
半輪殘月掩塵埃依稀猶有開元字想得清光未破時¶
買盡人間不平事(墨客揮犀/)¶
　　鮑　娘¶
　　題兑溪驛¶
谿驛舊名彡烟光滿翠嵐須知今夜好宿處是江南¶
<pb:KR4i0062_WYG_087-11b>¶
　　　(清波雜志衢信閒驛名兑溪謂其水作三道來/作彡字形鮑娘題詩蔣穎叔和之)¶
　　暨氏女¶
　　　暨氏女建安人¶
　　句¶
多情樵牧頻篸首無主蜂鶯任宿房¶
　　　(春渚紀聞建安暨氏女子十歳能詩賦野花云/云觀者雖加驚賞而知其後不保貞素竟更數)¶
　　　(夫流落而終/)¶
　　王　氏¶
<pb:KR4i0062_WYG_087-12a>¶
　　　王氏趙徳麟妻¶
　　絶句¶
白藕作花風巳秋不堪殘睡更回頭晩雲帶雨歸飛急¶
去作西窗一夜愁¶
　　　(苕溪漁隠叢話此趙徳麟細君作也徳麟既鰥/居因見此篇遂與之為親余以為此二十八字)¶
　　　(媒也/)¶
　　張　氏¶
　　　張氏芸叟女司馬朴妻¶
<pb:KR4i0062_WYG_087-12b>¶
　　句¶
莫訝淚頻滴都縁心未灰　滿目烟含芳草緑倚䦨露¶
泣海棠紅¶
　　　(墨莊漫録芸叟久經遷謫怏怏不平嘗内集分/題賦詩其女得蠟燭有句云云浮休有慚色司)¶
　　　(馬朴之室芸叟女也鄜延路上寺中一聫云云/或者便是詠燭者)¶
　　王　氏¶
　　　王氏曹組之母兄弟幼孤王氏教養成就¶
　　雪中觀妓¶
<pb:KR4i0062_WYG_087-13a>¶
梁王宴罷下瑶臺窄窄紅鞾歩雪來恰是陽春三月暮¶
楊花飛處牡丹開(桐江詩話/)¶
　　陳　氏¶
　　　陳氏蜀人唐暨妻¶
　　送張邦基母¶
念别每驚魂流年多病身惟我延陵子情真意更親分¶
擕無淚盡望逺起愁新老眼將何暖音書不厭頻¶
雪意亂江雲江梅漸放春雁歸人去後愁與歳華新榮¶
<pb:KR4i0062_WYG_087-13b>¶
路君方振園居我豈貧惟餘憂我念相憶莫霑巾¶
　　　(墨莊漫録唐暨潜亨質肅公猶子余母之舅也/隠居襄陽著周公政典以周官定臧否鄒志完)¶
　　　(為序娶陳氏蜀人令徳純茂尤工文章大觀中/先君為郡學官代還以詩送别余母云云)¶
　　丘　氏¶
　　　丘氏朝奉郎邱舜中女諸女皆能文詞每兄弟¶
　　　内集必聮詠為樂¶
　　寄外¶
簾裏孤燈覺曉遲獨眠留得宿妝眉珊瑚枕上驚殘夢¶
<pb:KR4i0062_WYG_087-14a>¶
認得蕭郎馬過時(西清詩話/)¶
　　周仲美¶
　　題郵亭壁¶
　世居京師父㳺宦家于成都既而適李氏子侍舅姑¶
　宦泗上從良人赴金陵幕偶因事棄官入華山有長¶
　往之意仲美即寄身合肥外祖家方求歸未得㑹舅¶
　遽調任長沙不免共載而南雲水茫茫去國益逺形¶
　影相弔灑涕何言因書所懐于壁¶
<pb:KR4i0062_WYG_087-14b>¶
愛妾不愛子為問此何理棄官更棄妻人情寧可巳永¶
訣泗之濱遺言空在耳三載無朝昏孤幃淚如洗婦人¶
義從夫一節誓生死江鄉感殘春腸斷晩烟起西望太¶
華峯不知幾千里(王直方詩話/)¶
　　郭暉妻¶
　　荅外¶
碧紗窗下啟椷封尺紙從頭徹尾空應是仙郎懐别恨¶
憶人全在不言中¶
<pb:KR4i0062_WYG_087-15a>¶
　　　(葉夢得崖下放言士人郭暉因寄妻問誤封一/白紙去細君得之乃寄一絶云)¶
　　秦少㳺女¶
　　句¶
眼前雖有還鄉路馬上曾無放我情(靖康間題壁/磵詩話)　(梅/)¶
　　李清照¶
　　　清照號易安居士濟南人格非之女趙挺之之¶
　　　子明誠妻其母王狀元拱辰女亦工文章清照¶
　　　晩節不終再適張汝舟流落江湖間卒有潄玉¶
<pb:KR4i0062_WYG_087-15b>¶
　　　集¶
　　　(朱子㳺藝論本朝婦人能文只有李易安與魏/夫人李有詩大畧云兩漢本繼紹新室如贅疣)¶
　　　(所以嵇中散至死薄殷周中散非湯武得國引/之以比王莽如此等語豈女子所能)¶
　　　(苕溪漁隠叢話易安再適張汝舟未幾反目有/啟事與綦處厚云猥以桑榆之晩景配兹駔儈)¶
　　　(之下材傳者無不笑之學士綦崇禮啟清照啟/雲麓漫抄易安投翰林)¶
　　　(素習義方麁明詩禮近因疾病欲至膏肓牛蟻/不分灰釘已具嘗藥雖存弱弟應門惟有老兵)¶
　　　(既爾蒼皇因成造次信彼如簧之説惑兹似錦/之言弟既可欺持官文書來輙信身幾欲死非)¶
　　　(玉鏡架亦安知僶俛難言優柔莫決呻吟未定/強以同歸視聽才分實難共處猥以桑榆之晩)¶
<pb:KR4i0062_WYG_087-16a>¶
　　　(景配兹駔儈之下才身既懐臭之可嫌惟求脱/去彼素抱璧之將徃決欲殺之遂肆侵凌日加)¶
　　　(毆擊可念劉伶之肋難勝石勒之拳局地扣天/敢效談娘之善訴升堂入室素非李赤之甘心)¶
　　　(外援難求自陳何害豈期末事迺得上聞取自/宸衷付之廷尉被桎梏而置對同凶醜以陳詞)¶
　　　(豈惟賈生羞絳灌為儕何啻老子與韓非同傳/但祈脱死莫望償金友凶横者十旬盖非天降)¶
　　　(居囹圄者九日豈是人為抵雀捐金利當安往/將頭碎璧失固可知實自繆愚分知獄市此盖)¶
　　　(伏遇内翰承㫖搢紳望族冠盖清流日下無䨇/人間第一奉天克復本縁陸䞇之詞淮蔡底平)¶
　　　(實以㑹昌之詔哀憐無告雖未解驂感戴鴻恩/如真出已故兹白首得免丹書清照敢不省過)¶
　　　(知慚捫心識媿責全責智已難逃萬世之譏敗/徳敗名何以見中朝之士雖南山之竹豈能窮)¶
<pb:KR4i0062_WYG_087-16b>¶
　　　(多口之談惟智者之言可以止無根之謗髙鵬/尺&KR0008;本異升沈火䑕冰蠶難同嗜好達者共惜)¶
　　　(童子皆知願賜品題與加湔洗誓當布衣蔬食/温故知新再見江山依舊一瓶一鉢重歸畎畆)¶
　　　(更須三沐三薰忝在葭莩敢兹塵瀆建康日易/清波雜志頃見易安族人言明誠在)¶
　　　(安每值天大雪即頂笠披蓑循城逺覽以尋詩/得句必邀其夫賡和明誠每苦之也)¶
　　　(四六談麈唐人祭文多用四六雖韓退之亦然/故李易安祭趙湖州文曰白日正中歎龎公之)¶
　　　(機捷堅城自墮憐杞婦之悲深婦人四六之工/者)¶
　　　(琅嬛記李易安賀人攣生啟中有云無午未二/時之分有伯仲兩楷之侣既繫臂而繫足實難)¶
　　　(弟而難兄玉刻䨇璋錦挑對褓注曰任文二子/攣生徳卿生于午道卿生于未張伯楷仲楷兄)¶
<pb:KR4i0062_WYG_087-17a>¶
　　　(弟形狀無二白汲兄弟母不能辨以五綵繩一/繋于臂一繋于足)¶
　　上樞密韓公工部尚書胡公(并序/)¶
　紹興癸丑五月兩公使金通兩宫也易安父祖出韓¶
　公門下見此大號令不能忘言作詩各一章以寄意¶
　以待采詩者云¶
三年夏六月天子視朝久凝旒望南雲垂衣思北狩如¶
聞帝若曰岳牧與羣后賢寧無半千運已過陽九勿勒¶
燕然銘勿種金城栁豈無純孝臣識此霜露悲何必羮¶
<pb:KR4i0062_WYG_087-17b>¶
捨肉便可車載脂土地非所惜玉帛如塵泥誰當可將¶
命幣厚辭益卑四岳僉曰俞臣下帝所知中朝第一人¶
春官有昌黎身為百夫特行足萬人師嘉祐與建中為¶
政有臯䕫漢家畏王商唐室尊子儀是時已破膽將命¶
公所宜公拜手稽首受命白玉墀曰臣敢辭難此亦何¶
等時家人安足謀妻子不必辭願奉天地靈願奉宗廟¶
威徑持紫泥詔直入黄龍城北人定稽顙侍子當來迎¶
仁君方博信狂生休請纓或取犬馬血與結天日盟¶
<pb:KR4i0062_WYG_087-18a>¶
胡公清徳人所難謀同徳協心志安脱衣已被漢恩煗¶
離歌不道易水寒皇天久隂后土濕雨勢未回風勢急¶
車聲轔轔馬蕭蕭壯士懦夫俱感泣閭閻嫠婦亦何知¶
瀝血投書干記室葵邱踐土非荒城勿輕談士棄儒生¶
露布詞成馬猶倚峭函闗出雞未鳴巧匠何曾棄樗櫟¶
芻蕘之言或有益不乞隋珠與和璧只乞鄉闗新信息¶
靈光雖在應蕭條草中翁仲今何若遺氓豈尚種桑麻¶
敗將如聞保城郭嫠家父祖生齊魯位下名髙人比數¶
<pb:KR4i0062_WYG_087-18b>¶
當時稷下縱談時猶記人揮汗成雨子孫南渡今幾年¶
漂零遂與流人互欲將血淚寄山河去灑東山一坏土¶
(雲麓漫抄/)¶
　　浯溪中興頌詩和張文潜¶
五十年功如電掃華清花栁咸陽草五坊供奉鬬雞兒¶
酒肉堆中不知老叛兵忽自天上來逆臣亦是姦雄才¶
勤政樓前走戎馬珠翠踏盡香塵埃何為出戰輙披靡¶
傳置荔枝多馬死堯功舜徳本如天安用區區紀文字¶
<pb:KR4i0062_WYG_087-19a>¶
著碑銘徳真陋哉迺令神鬼磨山崖子儀光弼不用猜¶
天心悔禍人心開夏為殷鑒當深戒簡䇿汗青今具在¶
君不見當時張説最多機雖生已被姚崇賣¶
君不見驚人廢興傳天寶中興碑上今生草不知負國¶
有姦雄但説成功尊國老誰令妃子天上來虢秦韓國¶
皆天才苑桑羯鼓玉方響春風不敢生塵埃姓名誰復¶
知安史健兒猛將安眠死去天尺五抱甕峯峯頭鑿出¶
開元字時移勢去真可哀姦人心醜深如崖西蜀萬里¶
<pb:KR4i0062_WYG_087-19b>¶
尚能反南内一閉何時開可憐孝徳如天大反使將軍¶
稱好在嗚呼奴輩乃不能道輔國用事張后尊乃能念¶
春薺長安作斤賣(清波雜志/)¶
　　曉夢¶
曉夢隨疎鐘飄然躡雲霞因縁安期生邂逅萼緑華秋¶
風正無頼吹盡玉井花共看藕如船同食棗如𤓰翩翩¶
坐上客意妙語亦佳嘲辭鬬詭辨活火分新茶雖非助¶
帝功其樂何莫涯人生能如此何必故歸家起來斂衣¶
<pb:KR4i0062_WYG_087-20a>¶
坐掩耳厭喧譁心知不可見念念猶咨嗟¶
　　感懐¶
寒窗敗几無書史公路可憐合至此青州從事孔方君¶
終日紛紛喜生事作詩謝絶聊閉門燕寢凝香有佳思¶
静中我乃見至交烏有先生子虚子¶
　　春殘¶
春殘何事苦思鄉病裏梳頭眼最長梁燕語多終日在¶
薔薇風細一簾香(以上彤管遺編/)¶
<pb:KR4i0062_WYG_087-20b>¶
　　夜發嚴灘¶
巨艦只縁因利往扁舟亦是為名來往來有媿先生徳¶
特地通宵過釣臺(釣臺集/)¶
　　句¶
詩情如夜鵲三繞未能安　少陵也自可憐人更待明¶
年試春草(以上風月堂詩/話)南來尚怯吳江冷北狩應悲¶
易水寒　南渡衣冠少王導北來消息欠劉琨(建炎初/作  以)¶
(上詩話雋永/)¶
<pb:KR4i0062_WYG_087-21a>¶
　　楊　氏¶
　　　楊氏越漁者楊翁女歸謝生¶
　　與謝生聮句¶
珠簾半牀月青竹滿林風(楊/)何事今宵景無人解與同¶
(謝/)　(宫閨詩史/)¶
　　陸放翁妾¶
　　題壁¶
玉階蟋蟀鬧清夜金井梧桐辭故枝一枕凄涼眠不得¶
<pb:KR4i0062_WYG_087-21b>¶
呼燈起作感秋詩¶
　　　(隨隠漫録陸放翁宿驛中見題壁詩詢之驛卒/女也遂納為妾方餘半載夫人逐之妾賦卜算)¶
　　　(子云只知眉上愁不識愁來路窗外有芭蕉陣/陣黄昏雨曉起理殘妝整頓教愁去不合畫春)¶
　　　(山依舊留愁住/)¶
　　文　婉¶
　　　文婉温州樂清人錢氏婦¶
　　句¶
霜月天邊清興逺金鐘雲裏夢魂閑(題白石山/史)　(詩女/)¶
<pb:KR4i0062_WYG_087-22a>¶
　　吕　氏¶
　　　吕氏伯恭之祖姑封清源君¶
　　句¶
前身當是陶淵明愛酒不入逺公社(詩女史/)¶
　　韓玉父¶
　　題漠口鋪(并序/)¶
　妾本秦人先大父嘗仕于朝因亂遂家錢唐幼時易¶
　安居士教以詩及笄父母以妻上舎林子建去年林¶
<pb:KR4i0062_WYG_087-22b>¶
　得官歸閩妾傾囊以助其行林許秋冬間遣騎迎妾¶
　久之杳然何其食言耶不免擕女奴自錢唐而之三¶
　山比至林已官旴江矣因而復回延平經由順昌假¶
　道昭武而去歎客旅之可厭笑人事之多乖因理髪¶
　漠口鋪漫題數語于壁云¶
南行踰萬山復入武陽路黎明與雞興理髪漠口鋪旴¶
江在何所極目烟水暮生平良自珍羞為浪子婦知君¶
非秋胡強顔且西去(彤管遺編/)¶
<pb:KR4i0062_WYG_087-23a>¶
　　何師韞¶
　　　師韞字季才金谿人抱甕先生天裴女嫁臨川¶
　　　饒氏四十而寡所居有嬾愚樹遂榜室曰嬾愚¶
　　　有詩集¶
　　自題嬾愚室¶
君不見南嶽嬾殘師佯狂啖殘食粥涕任垂頤嬾為俗¶
人拭又不見愚溪子栁子堂堂古遺直因以愚名溪于¶
今慕其徳二子真吾師欲見不可得唯有嬾愚樹終日¶
<pb:KR4i0062_WYG_087-23b>¶
對顔色齊威勤讀書輪扁巧斲輪勤巧動心志何如嬾¶
愚真衰年髪已皤行少坐時多亦欲傚勤巧奈此嬾愚¶
何(夷堅志/)¶
　　失假山偈¶
片石亡來歳月深昔時尋覔到而今元來只在家山裏¶
枉費工夫别處尋¶
　　　(撫州府志何氏喜浮屠教徧閲華嚴諸經一日/偕夫往白楊山作失假山偈云云年四十孀居)¶
　　　(紹興間張魏公浚迎侍母鎮國太夫人帥閩道/出界山太夫人亦通禪學聞其名踵門一見契)¶
<pb:KR4i0062_WYG_087-24a>¶
　　　(合呼為無生法友/)¶
　　汪　氏¶
　　　汪氏彦章女内江劉五清之配¶
　　寄良人¶
旅食京華歳月多聖賢事業竟如何明年佇聽泥金報¶
閑把闗雎獨自歌(四川總志/)¶
　　朱淑真¶
　　　淑真號幽棲居士錢唐人世居桃村工詩嫁為¶
<pb:KR4i0062_WYG_087-24b>¶
　　　市井民妻不得志殁宛陵魏仲恭輯其詩名曰¶
　　　斷腸集¶
　　傷春¶
覽鏡驚容却自嫌逢春長是病厭厭吹花弄粉新來嬾¶
惹恨供愁近日添生怕子規聲到耳苦羞䨇燕語穿簾¶
眉頭眼底無他事須信離情一味嚴¶
　　初夏¶
竹揺清影罩幽窗兩兩時禽噪夕陽謝却海棠飛盡絮¶
<pb:KR4i0062_WYG_087-25a>¶
困人天氣日初長¶
　　秋夜¶
夜久無眠秋氣清燭花頻翦欲三更鋪牀涼滿梧桐月¶
月在梧桐缺處明¶
　　馬塍¶
一塍芳草碧芊芊活水穿花暗䕶田蠺事正忙農事急¶
不知春色為誰妍(以上斷腸集/)¶
　　賦小鬟舞五絶¶
<pb:KR4i0062_WYG_087-25b>¶
管弦催上錦茵時體態輕盈秖欲飛若使明皇當日見¶
阿蠻無計誑楊妃¶
香茵稳襯半鉤月往來凌波雲影滅弦催拍緊促將徧¶
兩袖翩然作回雪¶
栁腰不被春拘管鳳轉鸞回霞袖緩舞徹伊州力不禁¶
筵前撲簌花飛滿¶
占斷京華第一春清歌妙舞實超羣只愁到曉人星散¶
化作巫山一段雲¶
<pb:KR4i0062_WYG_087-26a>¶
燭花影裏粉姿閒一㸃愁侵兩㸃山不怕帶他飛燕妒¶
無言逐拍省弓彎¶
　　　(西湖志餘與淑真同時有魏夫人亦能詩嘗置/酒邀淑真命小鬟隊舞因索詩以飛雪滿羣山)¶
　　　(為韻淑真醉中援筆賦五絶云云不惟詞㫖豔/麗而舞態之妙亦可想見也)¶
　　劉　彤¶
　　　彤字文美江寧章文虎妻¶
　　寄外¶
碧紗窗外一聲蟬牽斷愁腸嬾晝眠千里才郎歸未得¶
<pb:KR4i0062_WYG_087-26b>¶
無言空撥玉爐烟(苕溪漁隠叢話/)¶
　　陳　氏¶
　　　陳氏號梅莊提刑仲微女適新昌胡縣丞有詩¶
　　　集¶
　　述懐¶
一片愁心怯杜鵑嬾妝從任鬢雲偏怕郎説起陽闗意¶
常掩琵琶第四弦¶
山城落日弄昏黄又了平生半日忙侍妾不須燒絳蠟¶
<pb:KR4i0062_WYG_087-27a>¶
讓他明月入回廊(名媛璣囊/)¶
　　黄　淑¶
　　　淑字致柔適建寧進士王防寡居後族議改適¶
　　　因詠竹以見志¶
　　詠竹¶
勁直忠臣節孤髙烈女心四時同一色霜雪不能侵(名/媛)¶
(璣囊/)¶
　　連倩女¶
<pb:KR4i0062_WYG_087-27b>¶
　　　倩女延平人適鄰生陳彦臣¶
　　題竹簾¶
緑筠劈破條條直紅線經回眼眼奇為愛如花成片段¶
致令直節有叅差(名媛璣囊/)¶
　　華春娘¶
　　　春娘適徐君亮¶
　　贈外¶
燕子樓中燕子飛芹泥一㸃誤霑衣主人頻起嗔嫌意¶
<pb:KR4i0062_WYG_087-28a>¶
垂下珠簾不放歸(彤管新編/)¶
　　黄　氏¶
　　　黄氏適福建潘用中¶
　　感懐¶
䦨干閑倚日偏長短笛無情苦斷腸安得身輕如燕子¶
随風容易到君傍(名媛璣囊/)¶
　　謝慧卿¶
　　　慧卿巴縣人有閏餘集¶
<pb:KR4i0062_WYG_087-28b>¶
　　絶句¶
尋得桃源可學仙丹書唯恐鳳飛傳雨收峯頂雲歸洞¶
風到池塘月滿天(四川總志/)¶
　　王瓊奴¶
　　　瓊奴徐苕郎妻¶
　　荅外¶
茜色霞箋照面赬玉郎何事太多情風流不是無佳句¶
兩字相思寫不成(名媛璣囊/)¶
<pb:KR4i0062_WYG_087-29a>¶
　　林杜娘¶
　　　杜娘杭州新城人¶
　　逰碧沼勝居¶
幽谷泉聲冷鳥啼僧定深好花叢古砌寒瀑發髙岑逰¶
客陸鴻漸居人支道林欲歸青嶂去臨去復沈吟(彤管/遺編)¶
　　朱逸仙¶
　　寄元驤卿¶
郎今多病如家令妾自𢬵躬怨楚王斜壓玉釵成獨夢¶
<pb:KR4i0062_WYG_087-29b>¶
低垂𤣥髪繋柔腸(四朝詩/)¶
　　金麗卿¶
　　　麗卿杭州人¶
　　題廣信道中¶
家住錢唐山水圖梅邊栁外識林蘇平生慣占清涼國¶
豈料人間有暑途(古杭雜記詩集/)¶
　　賈蓬萊¶
　　春曉¶
<pb:KR4i0062_WYG_087-30a>¶
方池水影薄曲檻鳥聲嬌鸞鏡紅綿冷蛾眉翠黛消冶¶
容舒嫩萼幽思結柔條纎指收花露輕將雪粉調¶
　　謝姊惠鞵¶
蓮瓣娟娟逺寄將繡羅猶帶指尖香弓彎著上無行處¶
獨立花隂看鴈行(以上彤管遺編/)¶
　　鄧　氏¶
　　寄衣¶
欲寄寒衣上帝都連宵裁翦眼糢糊可憐寛窄無人試¶
<pb:KR4i0062_WYG_087-30b>¶
淚逐西風灑去途(四朝詩/)¶
　　來　氏¶
　　　來氏豫章人¶
　　水仙花二首¶
瑶池來宴老仙家醉倒風流萼緑華白玉斷笄金暈頂¶
幻成癡絶女兒花¶
花盟平日不曾寒六月曝根髙處安待得秋殘親手種¶
萬姬圍繞雪中看(全芳備祖/)¶
<pb:KR4i0062_WYG_087-31a>¶
　　女郎張惠卿¶
　　題常山店壁¶
迢遞投前店颼颼守破窗一燈明復暗顧影不成䨇(清/波)¶
(雜志/)¶
　　毛友龍妻¶
　　寄外¶
翦燭親封錦字書擬憑歸鴈寄天隅經年未報千秦䇿¶
不識如今舌在無(詩話總龜/)¶
<pb:KR4i0062_WYG_087-31b>¶
　　沈清友¶
　　　清友姑蘇女子¶
　　絶句¶
晩天移棹泊垂虹閒倚蓬窗問釣翁為底鱸魚低價賣¶
年來朝市怕秋風¶
　　　(随隠漫録清友一絶得風人之體又詠漁父起/家紅蓼岸傳世緑蓑衣詠牧童自便牛背稳却)¶
　　　(笑馬蹄忙得下字之工/)¶
　　于本大妻¶
<pb:KR4i0062_WYG_087-32a>¶
　　　本大故姓許旌陽族也得仙術又變姓名夫婦¶
　　　偕隠西山下¶
　　得仙詩¶
醉舞狂歌踏落花緑羅帬帶有丹砂往來城市買山藥¶
那箇西山是我家(宫閨詩史/)¶
　　楊氏婦¶
　　　楊氏婦永嘉人¶
　　送夫從軍¶
<pb:KR4i0062_WYG_087-32b>¶
海壇門外浪滔天妾上城樓君上船回首西風深巷底¶
梅花霜月夜如年(東甌詩集/)¶
　　俞　氏¶
　　　俞氏號菊窗¶
　　賀陳隨隠以布衣除東宫掌書¶
萬人海裏闢幽扉欲學深居只布衣不道内前車馬鬧¶
又催父子入宫闈(随隠漫録/)¶
　　宋　氏¶
<pb:KR4i0062_WYG_087-33a>¶
　　　宋氏天台人¶
　　鬻廬¶
自歎年來刺骨貧吾廬今巳屬西鄰殷勤説與東園栁¶
他日相逢是路人¶
　　　(趙葵行營雜録天台宋氏家本富後貧鬻廬于/鄰價成作詩云云富者見詩惻然即以劵還之)¶
　　　(亦不索其直鄉人嘉其誼/)¶
　　趙葵姬¶
　　絶句¶
<pb:KR4i0062_WYG_087-33b>¶
柝聲黙報早朝回滿院春風繡户開怪得無人理絲竹¶
緑隂深處摘青梅¶
　　　(古今女史趙葵同知樞密院朝罷歸私第而諸/姬不見葵往訪之乃羣聚摘青梅有一姬善詩)¶
　　　(賦葵責令賦詩云云/)¶
　　韓希孟¶
　　　希孟巴陵人魏公五世孫襄陽賈尚書子瓊之¶
　　　婦年十八開慶初元兵至岳陽為卒所掠赴水¶
　　　越三日得其屍練帬帶中有詩(曰璐按練帬帶/中詩宋史與輟)¶
<pb:KR4i0062_WYG_087-34a>¶
　　　(耕録不同今兩存之/)¶
　　練帬帶詩¶
我質本瑚璉宗廟供蘋蘩一朝嬰禍難失身戎馬間寧¶
當血刃死不作袵席完漢上有王猛江南無謝安長號¶
赴洪流激烈摧心肝(宋史烈女傳/)¶
　　又¶
宋未有天下堅正臣禮秉開國百戰功每陣惟雄整及¶
侍周幼主臣心常炯炯帝曰卿北伐山戎今有警死狗¶
<pb:KR4i0062_WYG_087-34b>¶
莫擊尾此行當繋頸即日辭陛下盡敵心欲逞陳橋忽¶
兵變不得守箕潁禪讓法堯舜民物普安静有國三百¶
年仁義道馳騁未改祖宗法天胡肆大𤯝細思天地理¶
中有幸不幸天果喪中原大似裂冠袵君誠不獨活臣¶
實無魏丙失人焉得人垂戒嘗耿耿江左無謝安塞北¶
有王猛所以戎馬來飛渡巴陵境大江限南北今此一¶
舴艋本期固封疆誰謂如畫餅烈火燎昆岡不辨金玉¶
礦妾本良家子性僻守孤梗嫁與尚書兒銜署紫蘭省¶
<pb:KR4i0062_WYG_087-35a>¶
直以才徳合不棄㝛瘤癭初結合歡帶誓比日月昞鴛¶
鴦㑹䨇飛比目願常並豈期金石堅化作桑榆景旄頭¶
熱正然蚩尤氣先屏不意風馬牛復及此燕郢一方遭¶
劫虜六族死俄頃退鷁落迅風孤鸞弔空影簮堅折白¶
玉瓶沈斷青梗一死空冥府憂心長炳炳意堅志不移¶
改邑不改井我本瑚璉器安肯作溺皿志節匪轉石氣¶
噎如吞鯁不敢爝火然願為死灰冷貪生念麴蛾乞憐¶
羞虎穽借此清江水葬我全首領皇天如有知定作血¶
<pb:KR4i0062_WYG_087-35b>¶
面請願魂化精衛填海使成嶺(輟耕録/)¶
　　節婦王氏¶
　　　王氏臨海人¶
　　題清風嶺崖石¶
君王無道妾當灾棄女抛男逐馬來夫面不知何日見¶
此身料得幾時回兩行清淚偷頻滴一片愁眉鎖未開¶
迴首故山看漸逺存亡兩字實哀哉¶
　　　(東園客談至元十三年丞相巴延平宋以偏師/徇台台之臨海民婦王氏者美姿容被掠千夫)¶
<pb:KR4i0062_WYG_087-36a>¶
　　　(長殺其舅姑與夫而欲私之婦誓死不可自念/且被汚因陽曰能俾我為舅姑與夫服期月乃)¶
　　　(可事主君千夫長見其不難于死從所請仍使/俘婦雜守之師還挈還行至嵊過清風嶺婦仰)¶
　　　(天竊歎曰吾知所以死矣即齧拇指出血寫口/占詩于崖石上寫畢投崖下以死死之日距今)¶
　　　(且將八九十年石上血墳起如始寫時不為風/雨所剝蝕嵊丞謝端為之立祠)¶
　　盧　氏¶
　　　盧氏荆門州人統制吳源妻¶
　　送夫赴襄陽¶
羨君家世舊纓簮百戰常懐報主心草檄有才追記室¶
<pb:KR4i0062_WYG_087-36b>¶
築臺無路繼淮隂射鵰紫塞秋雲黒走馬黄河夜雪深¶
白首丹衷知未變歸來䨇肘印黄金¶
　　絶命詞¶
夫為萇𢎞血妾感共姜詩夫妻同死義天地一凄其¶
　　　(荆門紀畧源救襄陽陣殁氏聞訃大慟部署家/事畢焚香泣拜曰夫死王事忠也妾敢不相從)¶
　　　(于地下遂賦此詩自縊死/)¶
　　杜氏婦¶
　　北行作¶
<pb:KR4i0062_WYG_087-37a>¶
江淮幼女别鄉閭好似明妃逺嫁無黙黙一心歸故國¶
區區千里逐狂夫慵拈簫管吹羌曲嬾繫羅帬舞鷓鴣¶
多少眼前悲泣事不如花栁舊江都(山房隨筆/)¶
　　英州司㓂女(以下無姓名閨媛/)¶
　　過梅嶺題(并序/)¶
　妾幼年侍父任英州司㓂既代歸父以大庾本號梅¶
　嶺今蕩然無一株遂市三十本植于嶺之左右因留¶
　詩于寺壁今隨夫任端溪復至此嶺已為圬鏝者所¶
<pb:KR4i0062_WYG_087-37b>¶
　覆即命墨于故處¶
滇江今日掌刑回上得梅山不見梅輟俸買栽三十樹¶
清香留與雪中開(墨客揮犀/)¶
　　上庠士人妻¶
　　寄鞵韤¶
細韤弓鞵巧樣新殷勤寄與讀書人好將穏歩青雲上¶
莫向平康漫惹塵(名媛璣囊/)¶
　　太學生妻¶
<pb:KR4i0062_WYG_087-38a>¶
　　寄夫¶
數日相望極須知意思迷夢魂不怕險飛過大江西¶
　　　(合璧事類前集有書生娶後逰太學久不歸一/夕夢返其家見妻秉燭寫詩書生怪而記之後)¶
　　　(家書至有詩一首如夢中所見無殊夢之夕乃/發書之日)¶
　　浣花女¶
　　潭畔芙蓉¶
芙蓉花發滿江紅盡道芙蓉勝妾容昨日妾從隄上過¶
如何人不看芙蓉(顧氏積書巖選/)¶
<pb:KR4i0062_WYG_087-38b>¶
　　無名女子¶
　　永安驛題柱¶
無人解妾心日夜長如醉妾不是瓊奴意與瓊奴㑹(名/媛)¶
(璣囊/)¶
　　崖州女子¶
　　詠花扇¶
團扇畫方新金花照席茵那縁燈下見更值月中人(四/朝)¶
(詩/)¶
<pb:KR4i0062_WYG_087-39a>¶
　　無名女子¶
　　靖康閒題鄧州南陽驛壁¶
流落南來自可嗟避人不敢御鉛華却思當日鶯鶯事¶
獨立東風霧鬢斜(陶朱新録/)¶
　　無名婦人¶
　　句¶
蚌胎光透㱿犀角暈盈尖(詠月/)　(許彦周詩話/)¶
　　鄱陽婦人¶
<pb:KR4i0062_WYG_087-39b>¶
　　建炎初題黄連歩接官亭壁¶
　妾鄱陽人也女工之外從事詩禮不幸嚴霜下墜泰¶
　山其頽飄泊一身所適非偶薫蕕同器情何以堪昨¶
　浮家洞庭怒張一帆良人倐為鬼録吁臣不事二主¶
　女不事二夫其奈何哉偶攜稚子來登客亭感時傷¶
　心遂成小絶知我者其天乎¶
故里蕭條一望間此身飄泊歎空還感時有恨無人説¶
愁斂䨇蛾對暮山(景定建康志/)¶
<pb:KR4i0062_WYG_087-40a>¶
　¶
　¶
　¶
　¶
　¶
　¶
　¶
　¶
<pb:KR4i0062_WYG_087-40b>¶
　¶
　¶
　¶
　¶
　¶
　¶
　¶
　宋詩紀事巻八十七¶
